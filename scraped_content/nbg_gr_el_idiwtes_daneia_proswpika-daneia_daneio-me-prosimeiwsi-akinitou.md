---
url: https://www.nbg.gr/el/idiwtes/daneia/proswpika-daneia/daneio-me-prosimeiwsi-akinitou
title: Δάνειο με Προσημείωση Ακινήτου | Εθνική Τράπεζα
description: Ανακαλύψτε τα χαρακτηριστικά του δανείου με προσημείωση ακινήτου, της Εθνικής Τράπεζας και αποκτήστε τη χρηματοδότηση που χρειάζεστε. Μάθετε περισσότερα!
scraped_at: 2025-05-31T19:56:13.666368
status_code: 200
---

# Δάνειο με Προσημείωση Ακινήτου | Εθνική Τράπεζα

# 

Mπορείτε να αξιοποιήσετε την ακίνητη περιουσία σας για να χρηματοδοτηθείτε με ευνοϊκούς όρους.

**Ακόμη μπορείτε:**

  * Να δανειστείτε από €10.000 και πάνω
  * Να αποπληρώσετε σε 20 χρόνια
  * Να έχετε χαμηλό επιτόκιο

## Με 2 λόγια:

  * Κάλυψη αναγκών
  * Αξιοποίηση περιουσίας
  * Μεγάλη διάρκεια αποπληρωμής

Αποκτήστε το σε λίγα βήματα

[Το θέλω ](/el/footer/epikoinwnia)

## Έχετε απορίες; 

Τι ποσό δανείου μπορώ να πάρω;

Μπορείτε να δανειστείτε από €10.000 και πάνω. 

Χρειάζομαι κάποια εξασφάλιση για να πάρω το δάνειο; 

Για να πάρετε το δάνειο, θα χρειαστεί να συναινέσετε στην εγγραφή προσημείωσης υποθήκης σε ακίνητο επαρκούς αξίας, όπως αυτή υπολογίζεται με βάση την εκάστοτε πολιτική της τράπεζας.

Για τις δαπάνες με τις οποίες θα επιβαρυνθείτε για να το κάνετε αυτό, μπορείτε να ενημερωθείτε εδώ: [Επιτόκια και Τιμολόγιο Δανείων](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9)

Πώς πληρώνω τις δόσεις του δανείου; 

Πληρώνετε τοκοχρεολυτικές δόσεις κάθε μήνα, ξεκινώντας ένα μήνα μετά την ημερομηνία χορήγησης του δανείου. Η πληρωμή της δόσης θα γίνεται κάθε μήνα την ίδια ημερομηνία, αυτόματα μέσα από τον λογαριασμό που έχετε ή θα ανοίξετε στην Εθνική. 

Πώς με ενημερώνει η τράπεζα για τις δόσεις μου, το επιτόκιο και άλλες λεπτομέρειες; 

Για να είστε πάντα ενημερωμένοι για τις υπολειπόμενες δόσεις, το επιτόκιο, το άληκτο κεφάλαιο, κ.ά., σας στέλνουμε κάθε μήνα ένα ειδοποιητήριο. Επίσης, εάν χρησιμοποιείτε το Internet Banking, μπορείτε να γραφτείτε στην υπηρεσία i-bank statements κι έτσι να λαμβάνετε ενημέρωση για την έκδοση του ειδοποιητηρίου στο e-mail σας.  

Ποιο είναι το επιτόκιο του δανείου; 

Το επιτόκιο είναι κυμαινόμενο με βάση το Euribor (εξαρτώμενο από το Παρεμβατικό Επιτόκιο της Ευρωπαϊκής Κεντρικής Τράπεζας), με επιπλέον περιθώριο. Έχετε στο μυαλό σας ότι το κυμαινόμενο επιτόκιο μεταβάλλεται ανάλογα με την αύξηση ή τη μείωση του επιτοκίου βάσης κι έτσι ενδέχεται να επηρεάσει θετικά ή αρνητικά και τη δόση σας. Επίσης, στο επιτόκιο του δανείου προστίθεται και η εισφορά του Ν. 128/75, που σήμερα είναι 0,60%.

Για όλες τις λεπτομέρειες σχετικά με το επιτόκιο και τις δαπάνες του δανείου, πατήστε [εδώ](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9). Καλό είναι να γνωρίζετε ότι η τιμή του επιτοκίου εξατομικεύεται μετά την αξιολόγηση της αίτησής σας, παίρνοντας υπόψη παράγοντες όπως ο σκοπός του δανείου, η αξία της προσφερόμενης εξασφάλισης και το πιστωτικό προφίλ σας.

Μπορώ να αποπληρώσω πρόωρα το δάνειό μου; 

Ναι, μπορείτε να εξοφλήσετε ολόκληρο το δάνειό σας ή μέρος του πρόωρα, χωρίς καμία επιβάρυνση. 

Ποια είναι η διάρκεια του δανείου; 

Η διάρκεια είναι ανάλογη με το ποσό που θα δανειστείτε:

  * για ποσά έως και €80.000, η διάρκεια είναι 1-15 χρόνια
  * για ποσά πάνω από €80.000, η διάρκεια είναι 1-20 χρόνια

αρκεί η ηλικία του νεότερου ατόμου που συμμετέχει στο δάνειο και έχει ατομικό εισόδημα να μην ξεπερνά τα 75 χρόνια.

Κερδίζω πόντους Go For More με το δάνειο; 

Βέβαια. Κάθε φορά που πληρώνετε με συνέπεια τη δόση σας, κερδίζετε πόντους **Go For More** , αρκεί να έχετε χρεωστική ή πιστωτική κάρτα Εθνικής και να είστε εγγεγραμμένοι στο πρόγραμμα. 

Τι γίνεται αν δεν λάβω έγκαιρα το ειδοποιητήριο; 

Στέλνουμε το ειδοποιητήριο κάθε μήνα στη διεύθυνση που μας έχετε δηλώσει. Αν δεν το παραλάβετε για λόγους που δεν σχετίζονται με την τράπεζα, η δόση σας θα εισπραχθεί, όπως προβλέπεται στη σύμβασή σας. Για οποιαδήποτε ερώτηση όμως μπορείτε να απευθύνεστε στο κατάστημα που σας εξυπηρετεί. 

Τι συμβαίνει αν καθυστερήσω μία δόση; 

Θα πρέπει να την τακτοποιήσετε το συντομότερο δυνατό. Μια απλήρωτη δόση φέρνει τόκους υπερημερίας και επιβαρύνει το πιστωτικό προφίλ σας. Ακόμη, μπορείτε να έχετε και άλλες επιπτώσεις. 

Πώς μπορώ να αλλάξω τα στοιχεία μου; 

Για να ενημερώσετε τα στοιχεία σας χρειάζεστε μόνο κωδικούς Internet Banking. Μέσω της υπηρεσίας eGov-KYC, αλλάζετε τα στοιχεία εισοδήματος, επικοινωνίας, διεύθυνσης και επαγγέλματος ή ανεβάζετε τα αντίστοιχα επιβεβαιωτικά έγγραφα.

Αλλιώς, μπορείτε να έρθετε σε ένα κατάστημα για να δηλώσετε οποιαδήποτε αλλαγή στοιχείων. Μπορείτε να δείτε όλα τα απαραίτητα έγγραφα στο έντυπο:[ "Συστηθήκατε; Αν όχι…κάντε το τώρα".](https://www.nbg.gr/-/jssmedia/Files/Idiwtes/generic/Sistithikate.pdf?rev=e69465d029a9481097e2aff26bd920df&hash=1930401B948451EE8EA1958F007481C8)

Τι δικαιολογητικά χρειάζομαι για να πάρω το δάνειο; 

Δείτε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-stegastikon-daneiwn.pdf?rev=fbb2088b627d4a6aa528d9615c0b951b&hash=78D80CD954C5295F416526CC077D4331) όλα τα δικαιολογητικά που θα χρειαστείτε. Για όποια ερώτηση έχετε, μπορείτε πάντα να απευθυνθείτε σε ένα κατάστημα της Εθνικής, για να συμβουλευτείτε το έμπειρο προσωπικό.

Χρειάζεται να κάνω κάποια ασφάλιση όταν πάρω το δάνειο; 

Θα χρειαστεί οπωσδήποτε να ασφαλίσετε το ακίνητο που θα προσημειώσετε για τους βασικότερους κινδύνους που το απειλούν (φωτιά, σεισμός, θραύση-ρήξη σωληνώσεων, διάρρηξη κ.ά.).

Μπορείτε να επιλέξετε όποια ασφαλιστική εταιρεία επιθυμείτε. Η Εθνική Ασφαλιστική μπορεί να αναλάβει την προστασία του ακινήτου, με ιδιαίτερα χαμηλό ασφάλιστρο και με γρήγορες και απλές διαδικασίες. Συγκεκριμένα, μπορείτε να αποκτήσετε:

  * Πρόγραμμα ελάχιστων καλύψεων ακινήτου.
  * Πρόγραμμα ελάχιστων και πρόσθετων καλύψεων ακινήτου.
  * Πρόγραμμα καλύψεων περιεχομένου.

Μπορείτε επίσης, προαιρετικά, να επιλέξετε και την ασφάλιση ζωής δανειολήπτη με χαμηλό ασφάλιστρο από την Εθνική Ασφαλιστική, για να εξασφαλίσετε την αποπληρωμή του δανείου σε περίπτωση απρόβλεπτων γεγονότων (θανάτου από ασθένεια ή ατύχημα).

_Ισχύουν όροι & προϋποθέσεις. Η ως άνω ασφάλιση σε προγράμματα της Εθνικής Ασφαλιστικής - εφόσον την επιλέξετε - διενεργείται με τη διαμεσολάβηση της Εθνικής Τράπεζας της Ελλάδος Α.Ε., Αιόλου 86, 10559 Αθήνα, ΓΕΜΗ 23790100, Α.Μ.Ε.Ε.Α.:311481. H διάθεση των ασφαλιστικών προγραμμάτων διενεργείται μόνο από στελέχη της Τράπεζας που είναι πιστοποιημένοι ασφαλιστικοί διαμεσολαβητές. H Εθνική Τράπεζα είναι εγγεγραμμένη στο Ειδικό Μητρώο του Επαγγελματικού Επιμελητηρίου Αθηνών ως ασφαλιστικός πράκτορας, με αριθμό 1028. Τα στοιχεία του Ειδικού Μητρώου δημοσιεύονται στην ηλεκτρονική πλατφόρμα «Ενιαίο Σημείο Πληροφόρησης (Ε.ΣΗ.Π.) Ενεργών Ασφαλιστικών Διαμεσολαβητών» (insuranceregistry.uhc.gr), μέσω του οποίου μπορείτε να εξακριβώσετε την εγγραφή στο Ειδικό Μητρώο. _

Μετά την οριστική έγκριση, ποια βήματα ακολουθούν;

Αφού έχετε λάβει την οριστική έγκριση για το δάνειό σας, ακολουθούν: 

  * Η υπογραφή της σύμβασης.   
Για να υπογράψετε τη σύμβαση, προσέρχεστε στο κατάστημα.   
Σε αυτή τη φάση θα πρέπει να ασφαλίσετε το ακίνητο, ενώ μπορείτε να ζητήσετε να λάβετε και δάνειο ΕΞΠΡΕΣ με προνομιακούς όρους, εάν θέλετε να καλύψετε αυξημένα έξοδα ή έκτακτες ανάγκες.
  * Η λήψη της εξασφάλισης.   
Μετά την υπογραφή της σύμβασης, εισπράττονται οι δαπάνες για την εγγραφή προσημείωσης και ξεκινούν οι σχετικές ενέργειες.   
Εμείς έχουμε φροντίσει να σας απαλλάξουμε από περιττά άγχη και επίπονες διαδικασίες, καθώς ένας δικηγόρος που συνεργάζεται με την τράπεζα αναλαμβάνει τις ενέργειες εγγραφής προσημείωσης υποθήκης και παραλαμβάνει όλα τα απαραίτητα πιστοποιητικά μετά την ολοκλήρωση της διαδικασίας.
  * Η εκταμίευση του δανείου.  
Μόλις ολοκληρωθούν οι τυπικές διαδικασίες, επικοινωνούμε μαζί σας για να μας πείτε την ημέρα που επιθυμείτε να εκταμιευθεί το δάνειό σας και να πιστωθούν τα χρήματα στον καταθετικό σας λογαριασμό.  
Σε περίπτωση που παίρνετε δάνειο για ανέγερση/αποπεράτωση ή επισκευή, οι επόμενες τμηματικές εκταμιεύσεις γίνονται μετά από έλεγχο και πιστοποίηση της προόδου έργων από συνεργαζόμενο μηχανικό.  
Θυμηθείτε ότι πληρώνετε τοκοχρεολυτικές δόσεις κάθε μήνα, ξεκινώντας ένα μήνα μετά την ημερομηνία χορήγησης (πρώτη εκταμίευση) του δανείου. 

Περισσότερα

## Περισσότερο από απλά δάνεια

Για εσάς που θέλετε κάτι περισσότερο από το δάνειό σας

### Go For More 

Για να κερδίζετε ακόμη περισσότερα, μπορείτε να εγγραφείτε στο πρόγραμμα **Go For More** που σας επιβραβεύει για τη συνολική σας σχέση με την τράπεζα, όπως για τη συνεπή πληρωμή των δόσεών σας. 

[Μαθαίνω περισσότερα](/el/go4more)

### Υπηρεσία Statements

Μπορείτε να εγγραφείτε στην  
υπηρεσία statements,  
για να λαμβάνετε ενημέρωση για  
την έκδοση ειδοποιητηρίων  
στο email σας.

[Μαθαίνω περισσότερα](/el/idiwtes/kathimerines-sunallages/digital-banking/dunatotites-internet-mobile-banking/statements)

## Περισσότερες digital δυνατότητες για εσάς

### Κατεβάστε τώρα το Mobile app

Διαχειριστείτε με ασφάλεια τους λογαριασμούς και τις κάρτες σας, μέσα από μία εφαρμογή. Αποκτήστε καλύτερο έλεγχο των οικονομικών σας, ενημέρωση μέσω έξυπνων ειδοποιήσεων και πολλές online δυνατότητες, όπως απόκτηση λογαριασμών, καρτών, ασφαλιστικών προϊόντων ή δανείου Εξπρές.

## Πριν ξεκινήσετε

### Απαραίτητα έγγραφα

Για να αποκτήσετε το δάνειο που θέλετε, θα πρέπει να σας ξέρουμε. Έτσι, θα χρειαστούμε σίγουρα την ταυτότητα, το διαβατήριο ή και την άδεια παραμονής στη χώρα, ανάλογα με την υπηκοότητά σας.   
  

### Αποδεικτικά του εισοδήματός σας

Ένα δάνειο έρχεται και με την υποχρέωση αποπληρωμής. Έτσι, θα χρειαστούμε εκκαθαριστικά σημειώματα για τα τρία τελευταία έτη και δικαιολογητικό βάσει της απασχόλησής σας (βεβαίωση μισθοδοσίας, αποδεικτικό σύνταξης ή ΦΠΑ/ΑΠΥ). Επιπλέον, θα χρειαστεί να προσκομίσετε έγγραφο για την ακίνητη περιουσία σας (εκκαθαριστικό ΕΝΦΙΑ ή εκτύπωση απουσίας περιουσιακής κατάστασης).   
  
Για να εκτυπώσετε την πλήρη λίστα δικαιολογητικών, πατήστε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-stegastikon-daneiwn.pdf?rev=fbb2088b627d4a6aa528d9615c0b951b&hash=78D80CD954C5295F416526CC077D4331).

### Περιορισμοί δανεισμού

Για να έρθετε ένα βήμα πιο κοντά στο προσωπικό δάνειο που θέλετε, θα πρέπει να είμαστε σε θέση να αξιολογήσουμε πλήρως την αίτησή σας. Έτσι, παρακαλούμε να μας απαντήσετε με ακρίβεια σε όλες τις ερωτήσεις και να μας δώσετε όλα τα απαραίτητα δικαιολογητικά.

## Για να κάνετε την αίτηση

### Πρώτη επίσκεψη

Για να ξεκινήσετε τη διαδικασία, θα χρειαστεί να έρθετε σε ένα κατάστημα, να μας φέρετε τα δικαιολογητικά και να υποβάλετε την αίτηση.

Εφόσον η αίτηση προεγκριθεί, θα επικοινωνήσουμε άμεσα μαζί σας για να σας ενημερώσουμε, παραδίδοντάς σας και το Τυποποιημένο Ευρωπαϊκό Δελτίο Πληροφοριών - Αρχική Προσφορά με τους αναλυτικούς όρους του δανείου.

Για τη διευκόλυνσή σας, μπορείτε κατά την υποβολή της αίτησης να μας δώστε το e-mail σας για να σας αποστείλουμε ηλεκτρονικά και αυτή την ενημέρωση, χωρίς να χρειαστεί να προσέλθετε στο Κατάστημα.   
  

### Τεχνικός & νομικός έλεγχος

Μετά την αίτηση, θα πρέπει να μας δώσετε έγγραφα που είναι απαραίτητα για τη διενέργεια νομικού ελέγχου τίτλων και τεχνικής εκτίμησης του ακινήτου.

Πριν τη διενέργεια των ελέγχων, εισπράττονται οι [σχετικές δαπάνες](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9)[.](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9)

Πατήστε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-stegastikon-daneiwn.pdf?rev=fbb2088b627d4a6aa528d9615c0b951b&hash=78D80CD954C5295F416526CC077D4331) για να ενημερωθείτε για τα απαραίτητα δικαιολογητικά ανάλογα με το είδος του ακινήτου

### Οριστική έγκριση 

Μετά τη διενέργεια των ελέγχων, η αίτηση αξιολογείται και εκδίδεται η οριστική έγκριση. Μετά την οριστική έγκριση, παραλαμβάνετε το Τυποποιημένο Ευρωπαϊκό Δελτίο Πληροφοριών - Δεσμευτική Προσφορά και ορίζετε ημερομηνία υπογραφής της σύμβασης.   
  
Για τον καλύτερο προγραμματισμό σας, παρακαλούμε έχετε υπόψη ότι πρέπει (βάσει νόμου) να έχουν περάσει τουλάχιστον 5 ημέρες από την παραλαβή της Δεσμευτικής Προσφοράς από όλους τους συμμετέχοντες στο δάνειο, ώστε να μπορέσετε να προχωρήσετε στην υπογραφή της σύμβασης.   
  

### Η εθνική μας ομάδα εξυπηρέτησης είναι εδώ

#### Για κάθε σας ανάγκη

Για ό,τι θέλετε να μάθετε, να ρωτήσετε και να αποκτήσετε, η εξειδικευμένη μας ομάδα είναι δίπλα σας, για να σας εξυπηρετήσει είτε από κοντά είτε τηλεφωνικά.

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

Κλείσιμο

Κλείσιμο

---

## Metadata

- **URL**: https://www.nbg.gr/el/idiwtes/daneia/proswpika-daneia/daneio-me-prosimeiwsi-akinitou
- **Scraped At**: 2025-05-31T19:56:13.666368
- **Links Found**: 235
- **Images Found**: 4
