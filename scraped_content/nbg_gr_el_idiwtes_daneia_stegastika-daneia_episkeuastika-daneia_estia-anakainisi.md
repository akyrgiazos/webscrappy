---
url: https://www.nbg.gr/el/idiwtes/daneia/stegastika-daneia/episkeuastika-daneia/estia-anakainisi
title: ΕΣΤΙΑ Ανακαίνιση Στεγαστικό Δάνειο | Εθνική Τράπεζα
description: Ανακαλύψτε τα χαρακτηριστικά του στεγαστικού δανείου ΕΣΤΙΑ Ανακαίνιση από την Εθνική Τράπεζα και αποκτήστε το σπίτι που ονειρεύεστε. Βρείτε περισσότερα!
scraped_at: 2025-05-31T19:56:28.565888
status_code: 200
---

# ΕΣΤΙΑ Ανακαίνιση Στεγαστικό Δάνειο | Εθνική Τράπεζα

# 

  * [Ιδιώτες](/el/idiwtes)
  * [Δάνεια](/el/idiwtes/daneia)
  * [Στεγαστικά Δάνεια](/el/idiwtes/daneia/stegastika-daneia)
  * [Επισκευαστικά Δάνεια](/el/idiwtes/daneia/stegastika-daneia/episkeuastika-daneia)
  * Εστία Ανακαίνιση 

Με το ΕΣΤΙΑ Ανακαίνιση επισκευάζετε ή ανακαινίζετε το σπίτι σας με χαμηλό επιτόκιο και μειωμένες δαπάνες. Έτσι, μπορείτε να ανανεώσετε τον χώρο σας εύκολα και γρήγορα, με την υποστήριξη της Εθνικής.

Ακόμη μπορείτε:

  * Να λάβετε προκαταβολή ώστε να ξεκινήσετε άμεσα τις εργασίες
  * Να χρηματοδοτηθείτε για όλο το ποσό των εργασιών, μέχρι και €20.000
  * Να έχετε μειωμένο επιτόκιο & έκπτωση 30% στα έξοδα δανείου

## Με 2 λόγια:

  * Δυνατότητα προκαταβολής
  * Μέχρι €20.000
  * Μειωμένο επιτόκιο

[Το θέλω](https://ibank.nbg.gr/web/?deeplink=loans_products)[Μπορώ να το αποκτήσω;](/el/idiwtes/kathimerines-sunallages/online-trapezika-ergaleia/ergaleio-epiloghs-stegastikou-daneiou)

[Mιλάω με εκπρόσωπο](#)

## Έχετε απορίες;

Τι ποσό δανείου μπορώ να πάρω;

Μπορείτε να λάβετε έως το σύνολο (100%) του κόστους εκτέλεσης εργασιών επισκευής/ανακαίνισης, με ανώτατο ποσό €20.000. 

Για ποιους σκοπούς μπορώ να χρηματοδοτηθώ με αυτό το δάνειο;

Μπορείτε να πάρετε το Εστία Ανακαίνιση για εργασίες επισκευής του ιδιόκτητου σπιτιού σας.   

Πώς πληρώνω τις δόσεις του δανείου;

Πληρώνετε τοκοχρεολυτικές δόσεις κάθε μήνα, ξεκινώντας ένα μήνα μετά την ημερομηνία χορήγησης (πρώτη εκταμίευση) του δανείου. Θα δίνετε τη δόση σας κάθε μήνα την ίδια ημερομηνία, αυτόματα μέσα από τον λογαριασμό που έχετε ή θα ανοίξετε στην Εθνική. 

Μπορώ να προσαρμόσω τη δόση στα μέτρα μου; 

Μπορείτε να προσαρμόσετε το δάνειο στις ανάγκες σας, επιλέγοντας:

  * Αρχική περίοδο καταβολής μόνο τόκων για τα πρώτα 1 ή 2 χρόνια.
  * Παράλειψη της πληρωμής μίας δόσης κάθε χρόνο, από τον 2ο χρόνο αποπληρωμής.

Πώς με ενημερώνει η τράπεζα για τις δόσεις μου, το επιτόκιο και άλλες λεπτομέρειες; 

Για να είστε πάντα ενημερωμένοι για τις υπολειπόμενες δόσεις, το επιτόκιο, το άληκτο κεφάλαιο, κ.ά. σας στέλνουμε κάθε μήνα ένα ειδοποιητήριο. Επίσης, εάν χρησιμοποιείτε το Internet Banking, μπορείτε να εγγραφείτε στην υπηρεσία i-bank statements κι έτσι να λαμβάνετε ενημέρωση για την έκδοση του ειδοποιητηρίου στο e-mail σας. 

Ποιο είναι το επιτόκιο του δανείου;

Το επιτόκιο είναι κυμαινόμενο με βάση το Euribor 3M, στο οποίο προστίθεται επιπλέον περιθώριο. Έχετε στο μυαλό σας ότι το κυμαινόμενο επιτόκιο μεταβάλλεται ανάλογα με την αύξηση ή τη μείωση του επιτοκίου βάσης κι έτσι ενδέχεται να επηρεάσει θετικά ή αρνητικά και τη δόση σας. Επίσης, στο επιτόκιο του δανείου προστίθεται και η εισφορά του Ν. 128/75, που σήμερα είναι 0,12%.   
  
Για όλες τις λεπτομέρειες σχετικά με το επιτόκιο και τις τιμές του δανείου, πατήστε [εδώ](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9).

Χρειάζομαι κάποια εξασφάλιση για να πάρω το δάνειο; 

Δεν χρειάζονται εξασφαλίσεις (π.χ. προσημείωση υποθήκης ή ενεχυρίαση κατάθεσης σε ευρώ) για να πάρετε αυτό το δάνειο. 

Χρειάζεται να κάνω κάποια ασφάλιση όταν πάρω το δάνειο; 

Δεν είναι υποχρεωτική η ασφάλιση του ακινήτου, μπορείτε όμως να το ασφαλίσετε για τους βασικότερους κινδύνους που το απειλούν (φωτιά, σεισμός, θραύση-ρήξη σωληνώσεων, διάρρηξη κ.ά.).

Μπορείτε να επιλέξετε όποια ασφαλιστική εταιρεία επιθυμείτε. Η Εθνική Ασφαλιστική μπορεί να αναλάβει την προστασία του ακινήτου, με ιδιαίτερα χαμηλό ασφάλιστρο και με γρήγορες και απλές διαδικασίες. Συγκεκριμένα, μπορείτε να αποκτήσετε:

  * Πρόγραμμα ελάχιστων καλύψεων ακινήτου.
  * Πρόγραμμα ελάχιστων και πρόσθετων καλύψεων ακινήτου.
  * Πρόγραμμα καλύψεων περιεχομένου.

Μπορείτε επίσης, προαιρετικά, να επιλέξετε και την ασφάλιση ζωής δανειολήπτη με χαμηλό ασφάλιστρο από την Εθνική Ασφαλιστική, για να εξασφαλίσετε την αποπληρωμή του δανείου σε περίπτωση απρόβλεπτων γεγονότων (θανάτου από ασθένεια ή ατύχημα).

_Ισχύουν όροι & προϋποθέσεις. Η ως άνω ασφάλιση σε προγράμματα της Εθνικής Ασφαλιστικής - εφόσον την επιλέξετε - διενεργείται με τη διαμεσολάβηση της Εθνικής Τράπεζας της Ελλάδος Α.Ε., Αιόλου 86, 10559 Αθήνα, ΓΕΜΗ 23790100, Α.Μ.Ε.Ε.Α.:311481. H διάθεση των ασφαλιστικών προγραμμάτων διενεργείται μόνο από στελέχη της Τράπεζας που είναι πιστοποιημένοι ασφαλιστικοί διαμεσολαβητές. H Εθνική Τράπεζα είναι εγγεγραμμένη στο Ειδικό Μητρώο του Επαγγελματικού Επιμελητηρίου Αθηνών ως ασφαλιστικός πράκτορας, με αριθμό 1028. Τα στοιχεία του Ειδικού Μητρώου δημοσιεύονται στην ηλεκτρονική πλατφόρμα «Ενιαίο Σημείο Πληροφόρησης (Ε.ΣΗ.Π.) Ενεργών Ασφαλιστικών Διαμεσολαβητών» (insuranceregistry.uhc.gr), μέσω του οποίου μπορείτε να εξακριβώσετε την εγγραφή στο Ειδικό Μητρώο._

Μπορώ να αποπληρώσω πρόωρα το δάνειό μου; 

Ναι, μπορείτε να εξοφλήσετε ολόκληρο το δάνειό σας ή μέρος του πρόωρα, χωρίς καμία επιβάρυνση. 

Πώς καταβάλλεται το δάνειο στον λογαριασμό μου; 

Το δάνειο καταβάλλεται τμηματικά σε μέχρι 3 δόσεις, μετά από ελέγχους που διενεργεί μηχανικός που συνεργάζεται με την τράπεζα:

1η δόση (προκαταβολή): μέχρι 30% του ποσού δανείου, αφού ο μηχανικός ελέγξει ότι το κόστος εργασιών είναι εύλογο.

2η δόση (προαιρετική): μέχρι 30% του ποσού δανείου, αφού ο μηχανικός πιστοποιήσει ότι έχουν ολοκληρωθεί οι εργασίες που χρηματοδοτήθηκαν από την 1η δόση.

3η δόση: δίνεται μετά την ολοκλήρωση όλων των εργασιών στο σπίτι και τον έλεγχο πιστοποίησής τους από τον μηχανικό.

Κερδίζω πόντους Go For More με το δάνειο; 

Βέβαια. Κάθε φορά που πληρώνετε με συνέπεια τη δόση σας, κερδίζετε πόντους **Go For More** , αρκεί να έχετε χρεωστική ή πιστωτική κάρτα Εθνικής και να είστε εγγεγραμμένοι στο πρόγραμμα. 

Ποια είναι η διάρκεια του δανείου;

Μέχρι 10 χρόνια, αρκεί η ηλικία του νεότερου ατόμου που συμμετέχει στο δάνειο και έχει ατομικό εισόδημα να μην ξεπερνά τα 75 χρόνια κατά τη λήξη του δανείου. 

Τι δικαιολογητικά χρειάζομαι για να πάρω το δάνειο; 

Δείτε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-ESTIA-ANAKAINISI.pdf?rev=3ccea3ed4d6a4b2b9576382753c40828&hash=1BB46014DCDA89A419BEE10619084EC8) όλα τα δικαιολογητικά που θα χρειαστείτε.

Αν υπάρχουν και άλλα άτομα που έχουν κάποιο δικαίωμα ιδιοκτησίας στο σπίτι σας (συγκύριοι, ψιλοί κύριοι, επικαρπωτές), θα πρέπει να συμμετέχουν και εκείνοι στην αίτηση ως εγγυητές.   
Σε αυτή την περίπτωση, έρχεστε όλοι μαζί στο κατάστημα, ο καθένας με τα δικαιολογητικά του.

Πώς μπορώ να αλλάξω τα στοιχεία μου;

Για να ενημερώσετε τα στοιχεία σας χρειάζεστε μόνο κωδικούς Internet Banking. Μέσω της υπηρεσίας eGov-KYC, αλλάζετε τα στοιχεία εισοδήματος, επικοινωνίας, διεύθυνσης και επαγγέλματος ή ανεβάζετε τα αντίστοιχα επιβεβαιωτικά έγγραφα.

Αλλιώς, μπορείτε να έρθετε σε ένα κατάστημα για να δηλώσετε οποιαδήποτε αλλαγή στοιχείων. Μπορείτε να δείτε όλα τα απαραίτητα έγγραφα στο έντυπο: "[Συστηθήκατε; Αν όχι…κάντε το τώρα](https://www.nbg.gr/-/jssmedia/Files/Idiwtes/generic/Sistithikate.pdf?rev=e69465d029a9481097e2aff26bd920df&hash=1930401B948451EE8EA1958F007481C8)".

Πώς μπορώ να υπολογίσω τη δόση του δανείου μου; 

Μπορείτε να χρησιμοποιήσετε τον [υπολογιστή στεγαστικού δανείου](/el/idiwtes/kathimerines-sunallages/online-trapezika-ergaleia/upologistis-stegastikou-daneiou) για να υπολογίσετε τη δόση που ταιριάζει στις ανάγκες σας.

Αν όμως θέλετε να δείτε με λεπτομέρεια το ποσό που μπορείτε να πάρετε, ελάτε σε ένα κατάστημα και ρωτήστε το έμπειρο προσωπικό.

Τι γίνεται αν δεν λάβω έγκαιρα το ειδοποιητήριο;

Στέλνουμε το ειδοποιητήριο κάθε μήνα στη διεύθυνση που μας έχετε δηλώσει. Αν δεν το παραλάβετε για λόγους που δεν σχετίζονται με την τράπεζα, η δόση σας θα εισπραχθεί, όπως προβλέπεται στη σύμβασή σας. Για οποιαδήποτε ερώτηση όμως μπορείτε να απευθύνεστε στο κατάστημα που σας εξυπηρετεί. 

Τι συμβαίνει αν καθυστερήσω μία δόση; 

Θα πρέπει να την τακτοποιήσετε το συντομότερο δυνατό. Μια απλήρωτη δόση φέρνει τόκους υπερημερίας και επιβαρύνει το πιστωτικό προφίλ σας. Ακόμη, μπορείτε να έχετε και άλλες επιπτώσεις, όπως τη μη αποκλιμάκωση του επιτοκίου λόγω ασυνέπειας. 

Περισσότερα

##  Περισσότερο από απλά δάνεια

Για εσάς που θέλετε κάτι περισσότερο από το στεγαστικό σας 

### Πακέτο ασφάλισης

Για να αισθάνεστε ακόμα πιο ασφαλείς μετά το στεγαστικό δάνειό σας, μπορείτε να αποκτήσετε εύκολα και γρήγορα ασφάλιση πυρός/σεισμού και ζωής μέσω της Εθνικής Ασφαλιστικής. 

[Μαθαίνω περισσότερα](/el/idiwtes/asfalistika-programmata/asfaleia-katoikias/asfalisi-periousias)

### Go For More

Για να κερδίζετε ακόμη περισσότερα, μπορείτε να εγγραφείτε στην υπηρεσία **Go For More** που σας επιβραβεύει για κάθε σας επαφή με την τράπεζα, όπως τη συνεπή πληρωμή των δόσεών σας.   

[Μαθαίνω περισσότερα](/el/go4more)

### Είναι το κατάλληλο δάνειο για μένα;

Επιλέξτε το κατάλληλο στεγαστικό για εσάς σε λίγα βήματα με τον Υπολογιστή Στεγαστικού Δανείου. Εισάγετε βασικές πληροφορίες και βρίσκετε εύκολα και γρήγορα το κατάλληλο δάνειο για εσάς, αλλά και τη δόση που ταιριάζει στις ανάγκες σας.  

[ ](#)

## Περισσότερες digital δυνατότητες για εσάς

### Κατεβάστε τώρα το Mobile app

Διαχειριστείτε με ασφάλεια τους λογαριασμούς και τις κάρτες σας, μέσα από μία εφαρμογή. Αποκτήστε καλύτερο έλεγχο των οικονομικών σας, ενημέρωση μέσω έξυπνων ειδοποιήσεων και πολλές online δυνατότητες, όπως απόκτηση λογαριασμών, καρτών, ασφαλιστικών προϊόντων ή δανείου Εξπρές.

## Πριν ξεκινήσετε

### Τα απαραίτητα έγγραφα

Για να αποκτήσετε το στεγαστικό που θέλετε, θα πρέπει να σας ξέρουμε. Έτσι, θα χρειαστούμε σίγουρα την ταυτότητα, το διαβατήριο ή και την άδεια παραμονής στη χώρα, ανάλογα με την υπηκοότητά σας.

### Αποδεικτικά του εισοδήματός σας

Θα χρειαστούμε εκκαθαριστικά σημειώματα για τα τρία τελευταία έτη και δικαιολογητικό βάσει της απασχόλησής σας (βεβαίωση μισθοδοσίας, αποδεικτικό σύνταξης ή ΦΠΑ/ΑΠΥ). Θα χρειαστεί επίσης να προσκομίσετε έγγραφο για την ακίνητη περιουσία σας (εκκαθαριστικό ΕΝΦΙΑ ή εκτύπωση απουσίας περιουσιακής κατάστασης). Δείτε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-stegastikon-daneiwn.pdf?rev=fbb2088b627d4a6aa528d9615c0b951b&hash=78D80CD954C5295F416526CC077D4331) την πλήρη λίστα δικαιολογητικών.

### Περιορισμοί δανεισμού

Για να έρθετε ένα βήμα πιο κοντά στο στεγαστικό δάνειο που θέλετε, θα πρέπει να είμαστε σε θέση να αξιολογήσουμε πλήρως την αίτησή σας. Έτσι, παρακαλούμε να μας απαντήσετε με ακρίβεια σε όλες τις ερωτήσεις και να μας δώσετε όλα τα απαραίτητα δικαιολογητικά.

## Για να κάνετε την αίτηση

### Η πρώτη σας επίσκεψη

Για να ξεκινήσετε τη διαδικασία, θα χρειαστεί να έρθετε σε ένα κατάστημα, να μας φέρετε τα δικαιολογητικά και να υποβάλετε την αίτηση. Για την καλύτερη προετοιμασία σας, θα σας παραδώσουμε το έντυπο προϋπολογισμού εργασιών που θα χρειαστεί να μας φέρετε αργότερα συμπληρωμένο με τις εργασίες και το εκτιμώμενο κόστος τους.

### Διαδικασία προέγκρισης

Εφόσον η αίτηση προεγκριθεί, θα επικοινωνήσουμε άμεσα μαζί σας για να σας ενημερώσουμε για το αποτέλεσμα και για να σας ζητήσουμε να μας φέρετε συμπληρωμένο το έντυπο προϋπολογισμού εργασιών και φωτοτυπία του τελευταίου τίτλου ιδιοκτησίας του σπιτιού σας. Με βάση αυτά τα έγγραφα ο συνεργαζόμενος μηχανικός θα ελέγξει τον προϋπολογισμό εργασιών σας για να επιβεβαιώσει το εύλογο του κόστους και συνεργαζόμενος δικηγόρος θα ελέγξει τη νομική κατάσταση του ακινήτου. Πριν τη διενέργεια των ελέγχων, εισπράττονται οι [σχετικές δαπάνες](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9).

### Υπογραφή σύμβασης & πρώτη εκταμίευση 

Όταν οι έλεγχοι ολοκληρωθούν με επιτυχία, θα σας καλέσουμε να έρθετε στο Κατάστημά μας για να υπογράψουμε τη σύμβαση του δανείου και θα μπορείτε να πάρετε προκαταβολή για να ξεκινήσετε άμεσα τις εργασίες επισκευής/ανακαίνισης. Η εκταμίευση γίνεται στον καταθετικό λογαριασμό σας.

### Μπορεί να σας ενδιαφέρουν

Μαζέψτε ακόμη περισσότερες πληροφορίες μέσα από χρήσιμα άρθρα.

[](/el/idiwtes/life-moments/energeia-perivallon/oikologiko-spiti-pws-na-to-kanete)

[Ενέργεια και Περιβάλλον](/el/idiwtes/life-moments/energeia-perivallon)

3'

### [Πώς να κάνετε το σπίτι σας πιο οικολογικόΑπλές κινήσεις που θα κάνουν το σπίτι σας πιο ‘πράσινο’](/el/idiwtes/life-moments/energeia-perivallon/oikologiko-spiti-pws-na-to-kanete)

[](/el/idiwtes/life-moments/energeia-perivallon/eksoikonomisi-energeias-meiwsi-eksodwn)

[Ενέργεια και Περιβάλλον](/el/idiwtes/life-moments/energeia-perivallon)

3'

### [Εξοικονομήστε ενέργεια και μειώστε τα έξοδαΔιαβάστε εύκολους τρόπους για μια ‘πράσινη’ και πιο οικονομική καθημερινότητα](/el/idiwtes/life-moments/energeia-perivallon/eksoikonomisi-energeias-meiwsi-eksodwn)

[](/el/idiwtes/life-moments/diaxeirisi-periousias/eukoloi-kathimerinoi-tropoi-gia-na-kanete-oikonomia)

[Εσείς και τα χρήματά σας](/el/idiwtes/life-moments/diaxeirisi-periousias)

3'

### [Εύκολοι, καθημερινοί τρόποι για να κάνετε οικονομίαΜικρές αλλαγές στην καθημερινότητα για μεγάλα αποτελέσματα στα οικονομικά σας](/el/idiwtes/life-moments/diaxeirisi-periousias/eukoloi-kathimerinoi-tropoi-gia-na-kanete-oikonomia)

[](/el/idiwtes/life-moments/oikonomikes-duskolies/diaxeirisi-ofeilwn)

[Οικονομικές δυσκολίες](/el/idiwtes/life-moments/oikonomikes-duskolies)

3'

### [Διαχείριση ΟφειλώνΔιαβάστε απλούς τρόπους για να μειώσετε το οικονομικό άγχος](/el/idiwtes/life-moments/oikonomikes-duskolies/diaxeirisi-ofeilwn)

[](/el/idiwtes/life-moments/to-spiti-sas/eksipno-spiti-ti-einai-kai-pws-na-to-kanete)

[Εσείς και το σπίτι σας](/el/idiwtes/life-moments/to-spiti-sas)

3'

### [Έξυπνο Σπίτι: Τί είναι και πώς να το Κάνετε;Ενημερωθείτε για τα χαρακτηριστικά ενός έξυπνου σπιτιού και για τη σημασία τους](/el/idiwtes/life-moments/to-spiti-sas/eksipno-spiti-ti-einai-kai-pws-na-to-kanete)

[](/el/idiwtes/life-moments/oikogeneia/paidi-kai-xrimata-ena-mathima-me-megali-aksia)

[Ζωή και οικογένεια](/el/idiwtes/life-moments/oikogeneia)

3'

### [Παιδί και χρήματα: ένα μάθημα με μεγάλη αξίαΠώς να βάλετε σωστές βάσεις στη σχέση του παιδιού σας με τα χρήματα](/el/idiwtes/life-moments/oikogeneia/paidi-kai-xrimata-ena-mathima-me-megali-aksia)

[](/el/idiwtes/life-moments/diaxeirisi-periousias/mobile-banking-giati-na-to-valete-stin-kathimerinotita-sas)

[Εσείς και τα χρήματά σας](/el/idiwtes/life-moments/diaxeirisi-periousias)

3'

### [Mobile Banking. Γιατί να το βάλετε στην καθημερινότητα σας;**** Ανακαλύψτε τις δυνατότητες του να έχετε μία ολόκληρη τράπεζα, στην τσέπη σας](/el/idiwtes/life-moments/diaxeirisi-periousias/mobile-banking-giati-na-to-valete-stin-kathimerinotita-sas)

[](/el/idiwtes/life-moments/oikogeneia/filoi-kai-kalesmenoi-sto-spiti)

[Ζωή και οικογένεια](/el/idiwtes/life-moments/oikogeneia)

3'

### [Καλέστε τους φίλους σας στο σπίτι!Διαβάστε ιδέες για ευχάριστες και πρωτότυπες δραστηριότητες](/el/idiwtes/life-moments/oikogeneia/filoi-kai-kalesmenoi-sto-spiti)

[](/el/idiwtes/life-moments/ygeia-asfaleia/einai-to-spiti-sas-asfales)

[Υγεία και ασφάλεια ](/el/idiwtes/life-moments/ygeia-asfaleia)

3'

### [Είναι το σπίτι σας ασφαλές;Απαραίτητες αλλά και πολύ απλές ενέργειες για ένα ασφαλές σπίτι](/el/idiwtes/life-moments/ygeia-asfaleia/einai-to-spiti-sas-asfales)

### Η εθνική μας ομάδα εξυπηρέτησης είναι εδώ

#### Για κάθε σας ανάγκη

Για ό,τι θέλετε να μάθετε, να ρωτήσετε και να αποκτήσετε, η εξειδικευμένη μας ομάδα είναι δίπλα σας, για να σας εξυπηρετήσει είτε από κοντά είτε τηλεφωνικά.

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

Κλείσιμο

Κλείσιμο

---

## Metadata

- **URL**: https://www.nbg.gr/el/idiwtes/daneia/stegastika-daneia/episkeuastika-daneia/estia-anakainisi
- **Scraped At**: 2025-05-31T19:56:28.565888
- **Links Found**: 245
- **Images Found**: 4
