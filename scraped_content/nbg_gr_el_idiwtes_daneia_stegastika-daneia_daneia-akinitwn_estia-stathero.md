---
url: https://www.nbg.gr/el/idiwtes/daneia/stegastika-daneia/daneia-akinitwn/estia-stathero
title: ΕΣΤΙΑ Σταθερό Στεγαστικό Δάνειο | Εθνική Τράπεζα
description: Ανακαλύψτε τα χαρακτηριστικά του στεγαστικού δανείου ΕΣΤΙΑ Σταθερό από την Εθνική Τράπεζα και επωφεληθείτε σήμερα. Βρείτε περισσότερα!
scraped_at: 2025-05-31T19:56:23.516863
status_code: 200
---

# ΕΣΤΙΑ Σταθερό Στεγαστικό Δάνειο | Εθνική Τράπεζα

# 

  * [Ιδιώτες](/el/idiwtes)
  * [Δάνεια](/el/idiwtes/daneia)
  * [Στεγαστικά Δάνεια](/el/idiwtes/daneia/stegastika-daneia)
  * [Δάνεια για Αγορά Ακινήτων](/el/idiwtes/daneia/stegastika-daneia/daneia-akinitwn)
  * ΕΣΤΙΑ Σταθερό 

Με το ΕΣΤΙΑ σταθερό αγοράζετε καινούριο σπίτι ή οικόπεδο για να χτίσετε σπίτι, με χαμηλή σταθερή δόση. Έτσι, μπορείτε να προγραμματίζετε τα οικονομικά σας χωρίς εκπλήξεις.

**Ακόμη μπορείτε** :

  * Nα επιλέξετε σταθερό επιτόκιο για πάντα ή για τα πρώτα 3, 5, 10, 15, 20, 25 ή 30 χρόνια
  * Nα αποπληρώσετε πρόωρα το δάνειο χωρίς κόστος
  * Nα έχετε ευελιξία στην αποπληρωμή
  * Να υποβάλετε την αίτηση σας ηλεκτρονικά μέσω του Internet Banking

Κατάλληλο στεγαστικό δάνειο για:

Αγορά γης

Νέο σπίτι

Επισκευές

## Πόσα χρήματα μπορώ να δανειστώ;

Ποια πιστεύετε ότι είναι η αξία του ακινήτου;

### €140.000

Tι ποσό δανείου χρειάζεστε;

### €100.000

Για πόσα χρόνια θέλετε το δάνειο;

### 40

Θέλετε να καταβάλλετε μόνο τόκους για τον 1ο χρόνο;

Για πόσα χρόνια επιθυμείτε σταθερό επιτόκιο;

### 10

€0,00

€0,00

Επιτόκιο

0,00%

Επιτόκιο

0,00%

[Το θέλω](https://ibank.nbg.gr/web/?deeplink=loans_products)[ Μπορώ να το αποκτήσω; ](/el/idiwtes/kathimerines-sunallages/online-trapezika-ergaleia/ergaleio-epiloghs-stegastikou-daneiou)

## Έχετε απορίες;

Τι ποσό δανείου μπορώ να πάρω;

Μπορείτε να πάρετε από €10.000 έως το σύνολο (100%) του οφειλόμενου τιμήματος σύμφωνα με το συμβόλαιο αγοράς του σπιτιού ή του κόστους εκτέλεσης εργασιών.  
  
Για τον υπολογισμό του ανώτατου ποσού δανείου παίρνουμε υπόψη παράγοντες όπως η αξία του ακινήτου προς εξασφάλιση και το ποσό που μπορείτε να πληρώνετε κάθε μήνα βάσει των εισοδημάτων και των υποχρεώσεών σας.  
  
Άρα, είναι χρήσιμο να γνωρίζετε ότι, ειδικά στην περίπτωση αγοράς, θα χρειαστεί να καταβάλετε και ένα μέρος του τιμήματος από δικά σας χρήματα. Για να έχετε μία πρώτη εικόνα του ποσού που μπορείτε να πάρετε ως δάνειο, μπορείτε να χρησιμοποιήσετε τον υπολογιστή στεγαστικού δανείου, για να υπολογίσετε το δάνειο που σας ταιριάζει.

Για ποιους σκοπούς μπορώ να χρηματοδοτηθώ με αυτό το δάνειο;

Με το ΕΣΤΙΑ Σταθερό μπορείτε να πάρετε δάνειο για:

  * Αγορά σπιτιού.
  * Αγορά οικοπέδου για ανέγερση σπιτιού.
  * Ανέγερση, αποπεράτωση, επέκταση ή επισκευή σπιτιού.

Πώς καταβάλλεται το δάνειο στον λογαριασμό μου;

Ο τρόπος καταβολής του δανείου εξαρτάται από τον σκοπό χρηματοδότησης. Συγκεκριμένα το δάνειο εκταμιεύεται:

  * Εφάπαξ, εάν χρηματοδοτείται η αγορά έτοιμου σπιτιού.
  * Τμηματικά, εάν χρηματοδοτείται η ανέγερση, αποπεράτωση, επισκευή ή αγορά υπό αποπεράτωση σπιτιού.   
Σε αυτή την περίπτωση και μετά την εκταμίευση της πρώτης δόσης (προκαταβολής), ένας μηχανικός που συνεργάζεται με την τράπεζα ελέγχει την πρόοδο υλοποίησης των σχετικών εργασιών πριν από κάθε επόμενη καταβολή ποσού δανείου.

Πώς πληρώνω τις δόσεις του δανείου;

Πληρώνετε τοκοχρεολυτικές δόσεις κάθε μήνα, ξεκινώντας ένα μήνα μετά την ημερομηνία χορήγησης (πρώτη εκταμίευση) του δανείου. Πληρώνετε τη δόση σας κάθε μήνα την ίδια ημερομηνία, αυτόματα μέσα από τον λογαριασμό που έχετε ή θα ανοίξετε στην Εθνική.

Υπάρχει η πληροφορία για τα στεγαστικά δάνεια σε μορφή ηλεκτρονικού φυλλαδίου;

Φυσικά. Μπορείτε να κατεβάσετε το ηλεκτρονικό φυλλάδιο με τον συνοπτικό οδηγό [εδώ](https://www.nbg.gr/-/jssmedia/Files/Idiwtes/daneia/stegastika-daneia-diadikasia-eleaflet.pdf?rev=1cd3e2cf41e5432494ee1cb0fd3005fc&hash=260C8FFDA9D31DBFEF59CD6925C9EB71) και αυτό με τον αναλυτικό οδηγό, πατώντας [εδώ](https://www.nbg.gr/-/jssmedia/Files/Idiwtes/daneia/odhgos-stegastikwn-daneiwn.pdf?rev=dbffeed28ebc4314b91e635fa016b5fa&hash=1E37A4A3CCC2282DD6AA54458BBB791D).

Μπορώ να προσαρμόσω τη δόση στα μέτρα μου;

Μπορείτε επίσης να προσαρμόσετε το δάνειο στις ανάγκες σας, επιλέγοντας:

  * Αρχική περίοδο καταβολής μόνο τόκων για τα πρώτα 1 ή 2 χρόνια.
  * Παράλειψη της πληρωμής μίας δόσης κάθε χρόνο, από τον 2ο χρόνο αποπληρωμής.

Πώς με ενημερώνει η τράπεζα για τις δόσεις μου, το επιτόκιο και άλλες λεπτομέρειες;

Για να είστε πάντα ενημερωμένοι για τις υπολειπόμενες δόσεις, το επιτόκιο, το άληκτο κεφάλαιο, κ.ά. σας στέλνουμε κάθε μήνα ένα ειδοποιητήριο. Επίσης, εάν χρησιμοποιείτε το Internet Banking, μπορείτε να εγγραφείτε στην υπηρεσία i-bank statements κι έτσι να λαμβάνετε ενημέρωση για την έκδοση του ειδοποιητηρίου στο e-mail σας.

Ποιο είναι το επιτόκιο του δανείου;

Για το στεγαστικό δάνειο ΕΣΤΙΑ Σταθερό μπορείτε να επιλέξετε:

  * Σταθερό επιτόκιο για όλη τη διάρκεια του δανείου ή
  * Σταθερό επιτόκιο για τα πρώτα 3, 5, 10, 15, 20, 25 ή 30 χρόνια και μετά κυμαινόμενο με βάση το Euribor 3M και επιπλέον περιθώριο. Έχετε στο μυαλό σας ότι το κυμαινόμενο επιτόκιο μεταβάλλεται ανάλογα με την αύξηση ή τη μείωση του επιτοκίου βάσης κι έτσι ενδέχεται να επηρεάσει θετικά ή αρνητικά και τη δόση σας.

Επίσης, στο επιτόκιο του δανείου προστίθεται και η εισφορά του Ν. 128/75, που σήμερα είναι 0,12%. Για όλες τις λεπτομέρειες σχετικά με το επιτόκιο και τις δαπάνες του δανείου, πατήστε [εδώ](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9). Καλό είναι να γνωρίζετε ότι η τιμή του επιτοκίου εξατομικεύεται μετά την αξιολόγηση της αίτησής σας, παίρνοντας υπόψη παράγοντες όπως ο σκοπός του δανείου, η αξία της προσφερόμενης εξασφάλισης και το πιστωτικό προφίλ σας.

Μπορώ να αποπληρώσω πρόωρα το δάνειό μου;

Ναι, μπορείτε να εξοφλήσετε ολόκληρο το δάνειό σας ή μέρος του πρόωρα, χωρίς καμία επιβάρυνση.

Ποια είναι η διάρκεια του δανείου;

Μέχρι 40 χρόνια, αρκεί η ηλικία του νεότερου ατόμου που συμμετέχει στο δάνειο και έχει ατομικό εισόδημα να μην ξεπερνά τα 75 χρόνια κατά τη λήξη του δανείου.  
  
Έχετε υπόψη ότι αν έχετε επιλέξει συνολική διάρκεια δανείου μεγαλύτερη από την περίοδο σταθερού επιτοκίου, τότε οι δόσεις σας θα υπολογίζονται με κυμαινόμενο επιτόκιο (Euribor 3M + περιθώριο).

Χρειάζομαι κάποια εξασφάλιση για να πάρω το δάνειο;

Για να πάρετε το δάνειο θα χρειαστεί να συναινέσετε στην εγγραφή προσημείωσης υποθήκης σε ακίνητο επαρκούς αξίας, όπως αυτή υπολογίζεται με βάση την εκάστοτε πολιτική της τράπεζας. Μπορείτε να ενημερωθείτε για τις αντίστοιχες δαπάνες [εδώ](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9).

Χρειάζεται να κάνω κάποια ασφάλιση όταν πάρω το δάνειο;

Θα χρειαστεί οπωσδήποτε να ασφαλίσετε το ακίνητο που θα προσημειώσετε για τους βασικότερους κινδύνους που το απειλούν (φωτιά, σεισμός, θραύση-ρήξη σωληνώσεων, διάρρηξη κ.ά.).

Μπορείτε να επιλέξετε όποια ασφαλιστική εταιρεία επιθυμείτε. Η Εθνική Ασφαλιστική μπορεί να αναλάβει την προστασία του ακινήτου, με ιδιαίτερα χαμηλό ασφάλιστρο και με γρήγορες και απλές διαδικασίες. Συγκεκριμένα, μπορείτε να αποκτήσετε:

  * Πρόγραμμα ελάχιστων καλύψεων ακινήτου.
  * Πρόγραμμα ελάχιστων και πρόσθετων καλύψεων ακινήτου.
  * Πρόγραμμα καλύψεων περιεχομένου.

Μπορείτε επίσης, προαιρετικά, να επιλέξετε και την ασφάλιση ζωής δανειολήπτη με χαμηλό ασφάλιστρο από την Εθνική Ασφαλιστική, για να εξασφαλίσετε την αποπληρωμή του δανείου σε περίπτωση απρόβλεπτων γεγονότων -(θανάτου από ασθένεια ή ατύχημα).

_Ισχύουν όροι & προϋποθέσεις. Η ως άνω ασφάλιση σε προγράμματα της Εθνικής Ασφαλιστικής - εφόσον την επιλέξετε - διενεργείται με τη διαμεσολάβηση της Εθνικής Τράπεζας της Ελλάδος Α.Ε., Αιόλου 86, 10559 Αθήνα, ΓΕΜΗ 23790100, Α.Μ.Ε.Ε.Α.:311481. H διάθεση των ασφαλιστικών προγραμμάτων διενεργείται μόνο από στελέχη της Τράπεζας που είναι πιστοποιημένοι ασφαλιστικοί διαμεσολαβητές. H Εθνική Τράπεζα είναι εγγεγραμμένη στο Ειδικό Μητρώο του Επαγγελματικού Επιμελητηρίου Αθηνών ως ασφαλιστικός πράκτορας, με αριθμό 1028. Τα στοιχεία του Ειδικού Μητρώου δημοσιεύονται στην ηλεκτρονική πλατφόρμα «Ενιαίο Σημείο Πληροφόρησης (Ε.ΣΗ.Π.) Ενεργών Ασφαλιστικών Διαμεσολαβητών» (insuranceregistry.uhc.gr), μέσω του οποίου μπορείτε να εξακριβώσετε την εγγραφή στο Ειδικό Μητρώο._

Κερδίζω πόντους Go For More με το δάνειο;

Βέβαια. Κάθε φορά που πληρώνετε με συνέπεια τη δόση σας, κερδίζετε πόντους **Go For More** , αρκεί να έχετε χρεωστική ή πιστωτική κάρτα Εθνικής και να είστε εγγεγραμμένοι στο πρόγραμμα.

Πώς μπορώ να ενημερωθώ για τα στεγαστικά δάνεια της Εθνικής;

Για να δείτε το αναλυτικό Έντυπο Γενικών πληροφοριών για τα στεγαστικά δάνεια της Εθνικής, πατήστε [εδώ](https://www.nbg.gr/-/jssmedia/Files/Idiwtes/Forms-for-loans/Genikes-plirofories-gia-stegastika-daneia.pdf?rev=eefa03a39ee044f89d621206a517b3eb&hash=9A9FC75A60847AAA620F1BA7FB9C6E97).

Πώς μπορώ να υπολογίσω τη δόση του δανείου μου;

Μπορείτε να χρησιμοποιήσετε τον [υπολογιστή στεγαστικών δανείων](/el/idiwtes/kathimerines-sunallages/online-trapezika-ergaleia/upologistis-stegastikou-daneiou).

Τι γίνεται αν δεν λάβω έγκαιρα το ειδοποιητήριο;

Κάθε μήνα θα σας στέλνουμε ειδοποιητήριο στη διεύθυνση που μας έχετε δηλώσει. Αν δεν το παραλάβετε για λόγους που δεν σχετίζονται με την τράπεζα, η δόση σας θα εισπραχθεί, όπως προβλέπεται στη σύμβασή σας. Για οποιαδήποτε ερώτηση όμως μπορείτε να απευθύνεστε στο κατάστημα που σας εξυπηρετεί.

Τι συμβαίνει αν καθυστερήσω μία δόση;

Θα πρέπει να την τακτοποιήσετε το συντομότερο δυνατό. Μια απλήρωτη δόση φέρνει τόκους υπερημερίας και επιβαρύνει το πιστωτικό προφίλ σας. Ακόμη, μπορεί να έχετε και επιπλέον επιπτώσεις ανάλογα με τη σύμβαση του δανείου σας.

Πώς μπορώ να αλλάξω τα στοιχεία μου;

Για να ενημερώσετε τα στοιχεία σας χρειάζεστε μόνο κωδικούς Internet Banking. Μέσω της υπηρεσίας eGov-KYC, αλλάζετε τα στοιχεία εισοδήματος, επικοινωνίας, διεύθυνσης και επαγγέλματος ή ανεβάζετε τα αντίστοιχα επιβεβαιωτικά έγγραφα.  
  
Αλλιώς, μπορείτε να έρθετε σε ένα κατάστημα για να δηλώσετε οποιαδήποτε αλλαγή στοιχείων. Μπορείτε να δείτε όλα τα απαραίτητα έγγραφα στο έντυπο: "[Συστηθήκατε; Αν όχι…κάντε το τώρα](https://www.nbg.gr/-/jssmedia/Files/Idiwtes/generic/Sistithikate.pdf?rev=e69465d029a9481097e2aff26bd920df&hash=1930401B948451EE8EA1958F007481C8)".

Τι δικαιολογητικά χρειάζομαι για να πάρω το δάνειο;

Δείτε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-stegastikon-daneiwn.pdf?rev=fbb2088b627d4a6aa528d9615c0b951b&hash=78D80CD954C5295F416526CC077D4331) όλα τα δικαιολογητικά που θα χρειαστείτε. Για όποια ερώτηση έχετε, μπορείτε πάντα να απευθύνεστε σε ένα κατάστημα της Εθνικής, για να συμβουλευτείτε το έμπειρο προσωπικό.

Πως μπορώ να υποβάλω αίτηση για το ΕΣΤΙΑ Σταθερό ηλεκτρονικά;

Αν είστε χρήστης του Internet Banking, μπορείτε να υποβάλετε τώρα την αίτησή σας για την απόκτηση του δανείου, ηλεκτρονικά! Για να ξεκινήσετε αμέσως, πατήστε [εδώ](https://ibank.nbg.gr/web/?loginType=retail).

Με το Internet Banking μπορείτε να κάνετε τις συναλλαγές σας από τον υπολογιστή ή το κινητό σας, οποιαδήποτε στιγμή, όπου κι αν βρίσκεστε, εύκολα, γρήγορα και με ασφάλεια!  
Εάν δεν είστε ακόμη χρήστης του Internet Banking, ενημερωθείτε [εδώ](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking) πώς μπορείτε να εγγραφείτε.

Μετά την οριστική έγκριση, ποια βήματα ακολουθούν;

Αφού έχετε λάβει την οριστική έγκριση για το δάνειό σας, ακολουθούν:

  * Η υπογραφή της σύμβασης

Για να υπογράψετε τη σύμβαση, προσέρχεστε στο Κατάστημα.

Σε αυτή τη φάση θα πρέπει να ασφαλίσετε το ακίνητο, ενώ μπορείτε να ζητήσετε να λάβετε και δάνειο ΕΞΠΡΕΣ με προνομιακούς όρους, εάν θέλετε να καλύψετε αυξημένα έξοδα ή έκτακτες ανάγκες.

  * Η λήψη της εξασφάλισης

Μετά την υπογραφή της σύμβασης, εισπράττονται οι δαπάνες για την εγγραφή προσημείωση και ξεκινούν οι σχετικές ενέργειες. Εμείς έχουμε φροντίσει να σας απαλλάξουμε από περιττά άγχη και επίπονες διαδικασίες, καθώς ένας δικηγόρος που συνεργάζεται με την τράπεζα αναλαμβάνει τις ενέργειες εγγραφής προσημείωσης υποθήκης και παραλαμβάνει όλα τα απαραίτητα πιστοποιητικά μετά την ολοκλήρωση της διαδικασίας.

  * Η εκταμίευση του δανείου

Μόλις ολοκληρωθούν οι τυπικές διαδικασίες, επικοινωνούμε μαζί σας για να μας πείτε την ημέρα που επιθυμείτε να εκταμιευθεί το δάνειό σας και να πιστωθούν τα χρήματα στον καταθετικό σας λογαριασμό.

Σε περίπτωση που παίρνετε δάνειο για ανέγερση/αποπεράτωση ή επισκευή, οι επόμενες τμηματικές εκταμιεύσεις γίνονται μετά από έλεγχο και πιστοποίηση της προόδου έργων από συνεργαζόμενο μηχανικό.

Θυμηθείτε ότι πληρώνετε τοκοχρεολυτικές δόσεις κάθε μήνα, ξεκινώντας ένα μήνα μετά την ημερομηνία χορήγησης (πρώτη εκταμίευση) του δανείου.

Περισσότερα

## Περισσότερο από απλά δάνεια

Για εσάς που θέλετε περισσότερα από το στεγαστικό σας

### Πακέτο ασφάλισης

Για να αισθάνεστε ακόμα πιο ασφαλείς αφού πάρετε το στεγαστικό δάνειό σας, μπορείτε να αποκτήσετε εύκολα και γρήγορα ασφάλιση πυρός/σεισμού και ασφάλιση ζωής μέσω της Εθνικής Ασφαλιστικής.

[Μαθαίνω περισσότερα](/el/idiwtes/asfalistika-programmata/asfaleia-katoikias/full-prostasia-katoikias)

### Πακέτο πρώτων εξόδων

Για τα έξοδα μετακόμισης ή άλλη ανάγκη, μπορείτε να αποκτήσετε το δάνειο ΕΞΠΡΕΣ (έως €6.000) με χαμηλό επιτόκιο & μηδενικά έξοδα. Ενημερωθείτε στο κατάστημα που υποβάλλετε την αίτηση του δανείου σας.

[Μαθαίνω περισσότερα](/el/idiwtes/daneia/proswpika-daneia/express)

### Είναι το κατάλληλο δάνειο για μένα;

Επιλέξτε το κατάλληλο στεγαστικό για εσάς σε λίγα βήματα με τον Υπολογιστή Στεγαστικού Δανείου. Εισάγετε βασικές πληροφορίες και βρίσκετε εύκολα και γρήγορα το κατάλληλο δάνειο για εσάς, αλλά και τη δόση που ταιριάζει στις ανάγκες σας.  

[ ](#)

## Περισσότερες digital δυνατότητες για εσάς

### Κατεβάστε τώρα το Mobile app

Διαχειριστείτε με ασφάλεια τους λογαριασμούς και τις κάρτες σας, μέσα από μία εφαρμογή. Αποκτήστε καλύτερο έλεγχο των οικονομικών σας, ενημέρωση μέσω έξυπνων ειδοποιήσεων και πολλές online δυνατότητες, όπως απόκτηση λογαριασμών, καρτών, ασφαλιστικών προϊόντων ή δανείου Εξπρές.

## Πριν ξεκινήσετε

### Τα απαραίτητα έγγραφα

Για να αποκτήσετε το στεγαστικό που θέλετε, θα πρέπει να σας ξέρουμε. Έτσι, θα χρειαστούμε σίγουρα την ταυτότητα, το διαβατήριο ή και την άδεια παραμονής στη χώρα, ανάλογα με την υπηκοότητά σας.

### Αποδεικτικά του εισοδήματός σας

Θα χρειαστούμε εκκαθαριστικά σημειώματα για τα τρία τελευταία έτη και δικαιολογητικό βάσει της απασχόλησής σας (βεβαίωση μισθοδοσίας, αποδεικτικό σύνταξης ή ΦΠΑ/ΑΠΥ). Θα χρειαστεί επίσης να προσκομίσετε έγγραφο για την ακίνητη περιουσία σας (εκκαθαριστικό ΕΝΦΙΑ ή εκτύπωση απουσίας περιουσιακής κατάστασης). Δείτε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-stegastikon-daneiwn.pdf?rev=fbb2088b627d4a6aa528d9615c0b951b&hash=78D80CD954C5295F416526CC077D4331) την πλήρη λίστα δικαιολογητικών.

### Περιορισμοί δανεισμού

Για να έρθετε ένα βήμα πιο κοντά στο στεγαστικό δάνειο που θέλετε, θα πρέπει να είμαστε σε θέση να αξιολογήσουμε πλήρως την αίτησή σας. Έτσι, παρακαλούμε να μας απαντήσετε με ακρίβεια σε όλες τις ερωτήσεις και να μας δώσετε όλα τα απαραίτητα δικαιολογητικά.

## Για να κάνετε την αίτηση

### Η πρώτη σας επίσκεψη

Για να ξεκινήσετε τη διαδικασία, θα χρειαστεί να έρθετε σε ένα κατάστημα, να μας φέρετε τα δικαιολογητικά και να υποβάλετε την αίτηση. Εφόσον η αίτηση προεγκριθεί, θα επικοινωνήσουμε άμεσα μαζί σας για να σας ενημερώσουμε, παραδίδοντάς σας και το Τυποποιημένο Ευρωπαϊκό Δελτίο Πληροφοριών - Αρχική Προσφορά με τους αναλυτικούς όρους του δανείου. Μπορείτε κατά την υποβολή της αίτησης να μας δώσετε το e-mail σας για να σας αποστείλουμε την ενημέρωση ηλεκτρονικά.

### Τεχνικός & νομικός έλεγχος

Μετά την προέγκριση, θα πρέπει να μας δώσετε έγγραφα που είναι απαραίτητα για τη διενέργεια νομικού ελέγχου τίτλων και τεχνικής εκτίμησης του ακινήτου. Πριν τη διενέργεια των ελέγχων, εισπράττονται οι σχετικές [δαπάνες](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9). Πατήστε [εδώ](https://www.nbg.gr/-/jssmedia/Files/Idiwtes/Forms-for-loans/GR-lista-dikaiologitikwn-akinitou.pdf?rev=3eea74541119488c9a8417ba2a4fcd7d&hash=4A2D7D01782C14FDD22663969117ECA6) για να ενημερωθείτε για τα απαραίτητα δικαιολογητικά ανάλογα με το είδος του ακινήτου.

### Ώρα για οριστική έγκριση

Αφού ολοκληρωθούν οι έλεγχοι, η αίτηση αξιολογείται και εκδίδεται η οριστική έγκριση. Έπειτα, παραλαμβάνετε το Τυποποιημένο Ευρωπαϊκό Δελτίο Πληροφοριών - Δεσμευτική Προσφορά και ορίζετε ημερομηνία υπογραφής της σύμβασης. Για τον καλύτερο προγραμματισμό σας, παρακαλούμε έχετε υπόψη ότι πρέπει (βάσει νόμου) να έχουν περάσει τουλάχιστον 5 ημέρες από την παραλαβή της Δεσμευτικής Προσφοράς από όλους τους συμμετέχοντες στο δάνειο, ώστε να μπορέσετε να προχωρήσετε στην υπογραφή της σύμβασης. Για τα επόμενα βήματα δείτε την συχνή ερώτηση “Μετά την οριστική έγκριση, ποια βήματα ακολουθούν;“.

### Μπορεί να σας ενδιαφέρουν

Μαζέψτε ακόμη περισσότερες πληροφορίες μέσα από χρήσιμα άρθρα.

[](/el/idiwtes/life-moments/energeia-perivallon/oikologiko-spiti-pws-na-to-kanete)

[Ενέργεια και Περιβάλλον](/el/idiwtes/life-moments/energeia-perivallon)

3'

### [Πώς να κάνετε το σπίτι σας πιο οικολογικόΑπλές κινήσεις που θα κάνουν το σπίτι σας πιο ‘πράσινο’](/el/idiwtes/life-moments/energeia-perivallon/oikologiko-spiti-pws-na-to-kanete)

[](/el/idiwtes/life-moments/energeia-perivallon/eksoikonomisi-energeias-meiwsi-eksodwn)

[Ενέργεια και Περιβάλλον](/el/idiwtes/life-moments/energeia-perivallon)

3'

### [Εξοικονομήστε ενέργεια και μειώστε τα έξοδαΔιαβάστε εύκολους τρόπους για μια ‘πράσινη’ και πιο οικονομική καθημερινότητα](/el/idiwtes/life-moments/energeia-perivallon/eksoikonomisi-energeias-meiwsi-eksodwn)

[](/el/idiwtes/life-moments/diaxeirisi-periousias/eukoloi-kathimerinoi-tropoi-gia-na-kanete-oikonomia)

[Εσείς και τα χρήματά σας](/el/idiwtes/life-moments/diaxeirisi-periousias)

3'

### [Εύκολοι, καθημερινοί τρόποι για να κάνετε οικονομίαΜικρές αλλαγές στην καθημερινότητα για μεγάλα αποτελέσματα στα οικονομικά σας](/el/idiwtes/life-moments/diaxeirisi-periousias/eukoloi-kathimerinoi-tropoi-gia-na-kanete-oikonomia)

[](/el/idiwtes/life-moments/oikonomikes-duskolies/diaxeirisi-ofeilwn)

[Οικονομικές δυσκολίες](/el/idiwtes/life-moments/oikonomikes-duskolies)

3'

### [Διαχείριση ΟφειλώνΔιαβάστε απλούς τρόπους για να μειώσετε το οικονομικό άγχος](/el/idiwtes/life-moments/oikonomikes-duskolies/diaxeirisi-ofeilwn)

[](/el/idiwtes/life-moments/to-spiti-sas/eksipno-spiti-ti-einai-kai-pws-na-to-kanete)

[Εσείς και το σπίτι σας](/el/idiwtes/life-moments/to-spiti-sas)

3'

### [Έξυπνο Σπίτι: Τί είναι και πώς να το Κάνετε;Ενημερωθείτε για τα χαρακτηριστικά ενός έξυπνου σπιτιού και για τη σημασία τους](/el/idiwtes/life-moments/to-spiti-sas/eksipno-spiti-ti-einai-kai-pws-na-to-kanete)

[](/el/idiwtes/life-moments/oikogeneia/paidi-kai-xrimata-ena-mathima-me-megali-aksia)

[Ζωή και οικογένεια](/el/idiwtes/life-moments/oikogeneia)

3'

### [Παιδί και χρήματα: ένα μάθημα με μεγάλη αξίαΠώς να βάλετε σωστές βάσεις στη σχέση του παιδιού σας με τα χρήματα](/el/idiwtes/life-moments/oikogeneia/paidi-kai-xrimata-ena-mathima-me-megali-aksia)

[](/el/idiwtes/life-moments/diaxeirisi-periousias/mobile-banking-giati-na-to-valete-stin-kathimerinotita-sas)

[Εσείς και τα χρήματά σας](/el/idiwtes/life-moments/diaxeirisi-periousias)

3'

### [Mobile Banking. Γιατί να το βάλετε στην καθημερινότητα σας;**** Ανακαλύψτε τις δυνατότητες του να έχετε μία ολόκληρη τράπεζα, στην τσέπη σας](/el/idiwtes/life-moments/diaxeirisi-periousias/mobile-banking-giati-na-to-valete-stin-kathimerinotita-sas)

[](/el/idiwtes/life-moments/oikogeneia/filoi-kai-kalesmenoi-sto-spiti)

[Ζωή και οικογένεια](/el/idiwtes/life-moments/oikogeneia)

3'

### [Καλέστε τους φίλους σας στο σπίτι!Διαβάστε ιδέες για ευχάριστες και πρωτότυπες δραστηριότητες](/el/idiwtes/life-moments/oikogeneia/filoi-kai-kalesmenoi-sto-spiti)

[](/el/idiwtes/life-moments/ygeia-asfaleia/einai-to-spiti-sas-asfales)

[Υγεία και ασφάλεια ](/el/idiwtes/life-moments/ygeia-asfaleia)

3'

### [Είναι το σπίτι σας ασφαλές;Απαραίτητες αλλά και πολύ απλές ενέργειες για ένα ασφαλές σπίτι](/el/idiwtes/life-moments/ygeia-asfaleia/einai-to-spiti-sas-asfales)

### Η εθνική μας ομάδα εξυπηρέτησης είναι εδώ

#### Για κάθε σας ανάγκη

Για ό,τι θέλετε να μάθετε, να ρωτήσετε και να αποκτήσετε, η εξειδικευμένη μας ομάδα είναι δίπλα σας, για να σας εξυπηρετήσει είτε από κοντά είτε τηλεφωνικά.

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

Κλείσιμο

Κλείσιμο

---

## Metadata

- **URL**: https://www.nbg.gr/el/idiwtes/daneia/stegastika-daneia/daneia-akinitwn/estia-stathero
- **Scraped At**: 2025-05-31T19:56:23.516863
- **Links Found**: 245
- **Images Found**: 4
