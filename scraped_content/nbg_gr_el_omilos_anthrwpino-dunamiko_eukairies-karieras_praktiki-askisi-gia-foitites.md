---
url: https://www.nbg.gr/el/omilos/anthrwpino-dunamiko/eukairies-karieras/praktiki-askisi-gia-foitites
title: Πρακτική Άσκηση για Φοιτητές  ΑΕΙ / ΑΤΕΙ | Εθνική Τράπεζα
description: Μάθετε για τις ευκαιρίες πρακτικής άσκησης για φοιτητές ΑΕΙ/ΑΤΕΙ στην Εθνική Τράπεζα. Βρείτε περισσότερες πληροφορίες εδώ!
scraped_at: 2025-05-31T19:58:14.764596
status_code: 200
---

# Πρακτική Άσκηση για Φοιτητές  ΑΕΙ / ΑΤΕΙ | Εθνική Τράπεζα

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

# 

Προγράμματα Πρακτικής Άσκησης Τελειόφοιτων ΑΕΙ / ΑΤΕΙ

  * [Next Banking Generation Internship](/el/omilos/anthrwpino-dunamiko/eukairies-karieras/next-banking-generation-internship)
  * [Πρακτική Άσκηση για Φοιτητές ΑΕΙ / ΑΤΕΙ](/el/omilos/anthrwpino-dunamiko/eukairies-karieras/praktiki-askisi-gia-foitites)
  * [Πρόγραμμα πρακτικής άσκησης «i-work@nbg»](/el/omilos/anthrwpino-dunamiko/eukairies-karieras/programma-praktikhs-askhshs-i-work-nbg)

Κάθε χρόνο δίνουμε ευκαιρίες, σε συνεργασία με τα Πανεπιστημιακά Ιδρύματα της χώρας, σε έναν μεγάλο αριθμό φοιτητών. Οι φοιτητές μπορούν να κάνουν την πρακτική τους άσκηση σε ένα περιβάλλον που θα τους προσφέρει δυνατότητες ένταξης στο Δίκτυο Καταστημάτων ή σε Κεντρικές Υπηρεσίες της Τράπεζας. Έτσι συμβάλλουν ενεργά στις εργασίες των ομάδων και αποκτούν ουσιαστική εργασιακή εμπειρία από τα πρώτα τους βήματα.  
  
  
**Πρακτική Άσκηση Φοιτητών ΑΕΙ:**

Οι φοιτητές ΑΕΙ, μπορούν να πραγματοποιήσουν πρακτική άσκηση στην Τράπεζα, σε όλη τη διάρκεια του έτους, μέσω επιδοτούμενων προγραμμάτων, στο πλαίσιο των οποίων το Πανεπιστήμιο αναλαμβάνει την πληρωμή και την ασφάλισή τους.  
  
Εάν είστε τελειόφοιτος ΑΕΙ και ενδιαφέρεστε για πρακτική άσκηση μπορείτε να ακολουθήσετε τα παρακάτω βήματα:

  * Επικοινωνήσετε με το γραφείο πρακτικής άσκησης του Πανεπιστημίου σας για να ενημερωθείτε για τα τυπικά κριτήρια επιλογής για την ένταξή σας στο επιδοτούμενο πρόγραμμα
  * Ολοκληρώσετε τις προβλεπόμενες ενέργειες για την έγκριση της αίτησής σας μέσω του γραφείου πρακτικής άσκησης 
  * Συνδεθείτε στην πλατφόρμα ΑΤΛΑΣ, όπου αναρτώνται όλες οι διαθέσιμες θέσεις πρακτικής άσκησης της Τράπεζας, για να επιλέξετε τη θέση που σας ταιριάζει

Για περισσότερες πληροφορίες μπορείτε να στείλετε το ερώτημά σας στο [[email protected]](/cdn-cgi/l/email-protection#8de0ece4e1f9e2b7ecf9e1ecfecde3efeaa3eaff) ή να απευθυνθείτε στο γραφείο πρακτικής άσκησης της Σχολής σας, εκφράζοντας ενδιαφέρον για πραγματοποίηση πρακτικής άσκησης στην Εθνική Τράπεζα.  
  

**Πρακτική Άσκηση Φοιτητών ΑΤΕΙ:**

Οι φοιτητές ΑΤΕΙ, μπορούν να πραγματοποιήσουν την πρακτική τους άσκηση τις παρακάτω περιόδους:

  * 1 Οκτωβρίου έως 31 Μαρτίου 
  * 1 Απριλίου ως 30 Σεπτεμβρίου. 

Η Τράπεζα δέχεται μέσω προγράμματος επιδότησης πρακτικής άσκησης ΔΥΠΑ (τ. ΟΑΕΔ) φοιτητές ΑΤΕΙ, στους οποίους καταβάλλει μηνιαίως το ποσό της αμοιβής που αντιστοιχεί στην πρακτική άσκηση και τους ασφαλίζει μόνο κατά του επαγγελματικού κινδύνου.   
  
Ο αριθμός των διαθέσιμων θέσεων ανακοινώνεται, πριν την έναρξη κάθε περιόδου, μέσω επίσημων ενημερώσεων προς τα ΑΤΕΙ καθώς και στην ιστοσελίδα της Τράπεζας.   
  
Για να συμμετέχετε στην πρακτική άσκηση μπορείτε να επικοινωνήσετε με το γραφείο διασύνδεσης του ΑΤΕΙ, εκφράζοντας το ενδιαφέρον σας να πραγματοποιήσετε πρακτική άσκηση στην Εθνική Τράπεζα, προκειμένου να σας καθοδηγήσουν για τη διαδικασία υποβολής αίτησης.  
  
Πιο συγκεκριμένα, για πρακτική άσκηση:

  * στο Δίκτυο των Καταστημάτων μας, μπορείτε να ενημερωθείτε σχετικά και από τα κατά τόπους Καταστήματα της Τράπεζας
  * σε Κεντρικές Υπηρεσίες της Τράπεζας αλλά και για οποιαδήποτε πληροφορία σχετικά με το Πρόγραμμα μπορείτε να στείλετε το ερώτημά σας στο [[email protected]](/cdn-cgi/l/email-protection#076a666e6b73683d66736b667447696560296075)

  

## Είμαστε κοντά στους νέους 

Παρακολουθούμε συστηματικά τις εξελίξεις στην αγορά εργασίας με παρουσία σε συνέδρια, πανεπιστημιακές διοργανώσεις, εκδηλώσεις και ημέρες καριέρας με συμμετοχή των ανθρώπων μας από διάφορες Μονάδες της τράπεζας. Θέλουμε να υποστηρίζουμε τους νέους και τις νέες της χώρας να μας γνωρίσουν και μαζί να μάθουν για την τράπεζα με τη μεγαλύτερη ιστορία, προσφέροντας ευκαιρίες που υποστηρίζουν ένα δυναμικό ξεκίνημα στην επαγγελματική τους πορεία.

### Πρόγραμμα internship [[email protected]](/cdn-cgi/l/email-protection)

Κάντε το επόμενό σας βήμα στην Εθνική μας Τράπεζα!

[ ](#)

### “

«Ξεκίνησα με το πρόγραμμα πρακτικής **i-work @ NBG** και δύο χρόνια μετά είχα την ευκαιρία και ανέλαβα ως επικεφαλής της ομάδας του User Experience. Για εμένα η Εθνική σημαίνει οικογένεια, καινοτομία και κυρίως μία εταιρεία που είναι δίπλα σε κάθε βήμα μου, δίνοντας μου την ευκαιρία να εξελιχθώ, να δημιουργήσω και να μάθω μέσα από τα υπέροχα digital προϊόντα που αναπτύσσουμε.»

Θωμάς Τσοπανάκης

Sector Head of User Experience, Διεύθυνση Digital Business

### “

«Η σχέση εμπιστοσύνης με τους πελάτες. Aυτό είναι που χαρακτηρίζει το Premium Banking. Για μένα δεν υπάρχει μεγαλύτερη αναγνώριση και κίνητρο από αυτό για να είμαι δημιουργική. Γιατί για τι Τράπεζα θα μιλούσαμε αν δεν είχαμε αυτή την καθημερινή επαφή με τους πελάτες μας, να τροφοδοτεί τη δημιουργικότητά μας, να μας κρατάει στο επίκεντρο των εξελίξεων;»

Ελεονόρα Βερυκίου

Υποδιευθύντρια Εξυπηρέτησης Ιδιωτών, Κατάστημα Πανόρμου

### “

«Ως μέλος της Ομάδας της Εθνικής τα τελευταία 17 χρόνια έχω αποκομίσει γνώσεις, εμπειρίες και επαγγελματική καταξίωση. Όλα αυτά έχουν ενσωματωθεί στην προσπάθειά μου για αξιόπιστη κ αποτελεσματική εξυπηρέτηση των πελατών μας. Άλλωστε, η δύναμη της Εθνικής Τράπεζας είναι οι άνθρωποι της... Όλοι εμείς!»

Τασιάνα Ανατολή

Προϊσταμένη Εξυπηρέτησης Ιδιωτών με Εποπτεία Συναλλαγών, Κατάστημα Βέροιας 325

### “

«Κάθε μέρα στην Εθνική Τράπεζα είναι μία πρόκληση. Στέκομαι δίπλα στην ελληνική μικρομεσαία επιχείρηση στην προσπάθεια ενδυνάμωσής της ενώ ταυτόχρονα συνδράμω και καθοδηγώ τους ανθρώπους της ομάδας μου στην επαγγελματική τους ανάπτυξη. Είναι συναρπαστικό να είσαι αρωγός στην ικανοποίηση των αναγκών τόσο των πελατών όσο και των συνεργατών σου.»

Δουργουτιάν Νατάσσα

Στέλεχος Διεύθυνσης Στρατηγικής Δικτύου Καταστημάτων

## Next Banking Generation Internship

### 

Είστε μεταπτυχιακός φοιτητής του τμήματος Χρηματοοικονομικής & Τραπεζικής Διοικητικής του ΠΑ.ΠΕΙ. και έχετε παράλληλα εγγραφεί στο ACCA Accelerate; Ανακαλύψτε το [Next Banking Generation Internship ](/el/omilos/anthrwpino-dunamiko/eukairies-karieras/next-banking-generation-internship)και κάντε τα πρώτα σας επαγγελματικά βήματα στον χώρο των Χρηματοοικονομικών με τη στήριξη της Εθνικής Τράπεζας.

[Περισσότερα]()[Λιγότερα]()

## Γνωρίστε μας καλύτερα

Ανακαλύψτε τις δράσεις, τα νέα, το όραμα και τις αξίες μας.

![Το όραμά μας για ένα βιώσιμο μέλλον ](https://www.nbg.gr/-/jssmedia/Images/group/esg-oi-draseis-mas/PG0653-iStock-1158184877-Horizontal-800x480.png?rev=f33e9db093a04ea3afd0daf1f76db6fb)

### Το όραμά μας για ένα βιώσιμο μέλλον 

Δείτε τις δράσεις και τις πρωτοβουλίες μας για τη βιώσιμη ανάπτυξη.

[Μαθαίνω περισσότερα](/el/omilos/esg "Μαθαίνω περισσότερα")

![ Μελέτες και Οικονομικές Αναλύσεις](https://www.nbg.gr/-/jssmedia/Images/group/meletes-kai-analiseis/PG0643-iStock-623058378-Horizontal-800x480.jpg?rev=236b3a17b8ee487ca274cb84afed6c5e)

### Μελέτες και αναλύσεις 

Όλες οι αναλύσεις, οι μελέτες και οι εκτιμήσεις μας είναι διαθέσιμες online.

[Μαθαίνω περισσότερα](/el/omilos/meletes-oikonomikes-analuseis "Μαθαίνω περισσότερα")

![Στην καρδιά της Εθνικής](https://www.nbg.gr/-/jssmedia/Images/group/HR-pillar-placeholder/hr-pillar-page/shutterstock_551937673-Card-800x480.jpg?rev=-1)

### Ανθρώπινο δυναμικό 

Οι άνθρωποί μας είναι η πιο σημαντική μας επένδυση.

[Μαθαίνω περισσότερα](/el/omilos/anthrwpino-dunamiko "Μαθαίνω περισσότερα")

![Ενημέρωση Επενδυτών](https://www.nbg.gr/-/jssmedia/Images/group/enhmerwsh-ependutwn/_shutterstock_2042032115_800x480.jpg?rev=-1)

### Εξυπηρέτηση θεσμικών επενδυτών

Βρείτε τα στοιχεία επικοινωνίας της Διεύθυνσης Επενδυτικών Σχέσεων.

[Μαθαίνω περισσότερα](/el/omilos/enimerwsi-ependutwn/eksipiretisi-thesmikwn-ependutwn "Μαθαίνω περισσότερα")

![Η εταιρική μας διακυβέρνηση](https://www.nbg.gr/-/jssmedia/Images/group/esg-oi-draseis-mas/h-etairikh-diakuvernhsh/ktirio_karatzia_new-Horizontal-800x480.jpg?rev=564682fee42d4133ab199bf92c88c4e1)

### Εταιρική Διακυβέρνηση

Μπορείτε να βρείτε γενικές πληροφορίες για την εταιρική διακυβέρνησή μας.

[Μαθαίνω περισσότερα](/el/omilos/esg/etairiki-diakuvernisi "Μαθαίνω περισσότερα")

![Με οδηγό τις αξίες μας](https://www.nbg.gr/-/jssmedia/Images/group/poioi-eimaste/oi-aksies-mas/pg617-iStock-1288844330-Card-800x480.jpg?rev=-1)

### Οι αξίες μας

Ανθρώπινη. Αξιόπιστη. Αποτελεσματική. Αναπτυξιακή.

[Μαθαίνω περισσότερα](/el/omilos/drasthriothtes/oi-aksies-mas "Μαθαίνω περισσότερα")

Κλείσιμο

Κλείσιμο

---

## Metadata

- **URL**: https://www.nbg.gr/el/omilos/anthrwpino-dunamiko/eukairies-karieras/praktiki-askisi-gia-foitites
- **Scraped At**: 2025-05-31T19:58:14.764596
- **Links Found**: 157
- **Images Found**: 10
