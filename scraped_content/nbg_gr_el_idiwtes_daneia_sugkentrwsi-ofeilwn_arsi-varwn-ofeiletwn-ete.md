---
url: https://www.nbg.gr/el/idiwtes/daneia/sugkentrwsi-ofeilwn/arsi-varwn-ofeiletwn-ete
title: Άρση Βαρών Οφειλετών Ε.Τ.Ε. Προσωπικό Δάνειο | Εθνική Τράπεζα
description: Ανακαλύψτε το προσωπικό δάνειο Άρση Βαρών από την Εθνική Τράπεζα για αποπληρωμή με μειωμένη δόση και συγκέντρωση οφειλών. Μάθετε περισσότερα στο site!
scraped_at: 2025-05-31T19:56:33.210969
status_code: 200
---

# Άρση Βαρών Οφειλετών Ε.Τ.Ε. Προσωπικό Δάνειο | Εθνική Τράπεζα

# 

  * [Ιδιώτες](/el/idiwtes)
  * [Δάνεια](/el/idiwtes/daneia)
  * [Συγκέντρωση Οφειλών](/el/idiwtes/daneia/sugkentrwsi-ofeilwn)
  * Άρση Βαρών 

Με το δάνειο Άρση Βαρών μπορείτε να αποπληρώνετε σε μία, μειωμένη δόση τις οφειλές σας από προσωπικά δάνεια και κάρτες Εθνικής.

**Ακόμη μπορείτε** :

  * Να επιλέξετε μεγάλη διάρκεια αποπληρωμής
  * Να επιβραβεύεστε για τη συνέπειά σας κάθε 6 μήνες ή
  * Να καταβάλετε μόνο τόκους για τους πρώτους μήνες, με προϋποθέσεις

## Με 2 λόγια:

  * Μείωση μηνιαίας δόσης
  * Συγκέντρωση οφειλών
  * Έλεγχος οφειλών

Αποκτήστε το σε λίγα βήματα

## Έχετε απορίες

Πώς πληρώνω τις δόσεις του δανείου;

Πληρώνετε τοκοχρεολυτικές δόσεις κάθε μήνα, ξεκινώντας ένα μήνα μετά την ημερομηνία χορήγησης του δανείου. Δίνετε τη δόση σας κάθε μήνα την ίδια ημερομηνία, αυτόματα μέσα από τον λογαριασμό που έχετε ή θα ανοίξετε στην Εθνική.

Αν έχετε επιλέξει περίοδο χάριτος, τότε πληρώνετε κάθε μήνα μόνο τους τόκους για όσο αυτή διαρκεί.

Πώς με ενημερώνει η τράπεζα για τις δόσεις μου, το επιτόκιο και άλλες λεπτομέρειες; 

Για να είστε πάντα ενημερωμένοι για τις υπολειπόμενες δόσεις, το επιτόκιο, το άληκτο κεφάλαιο, κ.ά. σας στέλνουμε κάθε μήνα ένα ειδοποιητήριο. Επίσης, εάν χρησιμοποιείτε το Internet Banking, μπορείτε να εγγραφείτε στην υπηρεσία i-bank statements κι έτσι να λαμβάνετε ενημέρωση για την έκδοση του ειδοποιητηρίου στο e-mail σας. 

Ποιο είναι το επιτόκιο του δανείου;

Το επιτόκιο είναι κυμαινόμενο με βάση το Euribor (εξαρτώμενο από το Παρεμβατικό Επιτόκιο της Ευρωπαϊκής Κεντρικής Τράπεζας), στο οποίο προστίθεται περιθώριο.

Έχετε στο μυαλό σας ότι το κυμαινόμενο επιτόκιο μεταβάλλεται ανάλογα με την αύξηση ή τη μείωση του επιτοκίου βάσης, κι έτσι ενδέχεται να επηρεάσει θετικά ή αρνητικά και τη δόση σας. Επίσης, στο επιτόκιο του δανείου προστίθεται και η εισφορά του Ν. 128/75, που σήμερα είναι 0,60%.

Για όλες τις λεπτομέρειες σχετικά με το επιτόκιο και τις δαπάνες του δανείου, πατήστε [εδώ](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9).

Μπορώ να αποπληρώσω πρόωρα το δάνειό μου; 

Ναι, μπορείτε να εξοφλήσετε ολόκληρο το δάνειό σας ή μέρος του πρόωρα, χωρίς καμία επιβάρυνση. 

Τι ποσό οφειλής μπορώ να μεταφέρω σε αυτό το δάνειο; 

Μπορείτε να μεταφέρετε ενήμερες οφειλές από προσωπικά δάνεια ή πιστωτικές κάρτες μέχρι €80.000 συνολικά. 

Ποια είναι η διάρκεια του δανείου; 

Η διάρκεια είναι ανάλογη με το ποσό που θα δανειστείτε:

  * €1.000 - €5.000 η διάρκεια είναι 36 – 48 μήνες
  * €5.001 - €12.000 η διάρκεια είναι 48 – 72 μήνες
  * €12.001 - €17.000 η διάρκεια είναι 60 – 84 μήνες
  * €17.001 - €25.000 η διάρκεια είναι 72 – 100 μήνες
  * €25.001 - €80.000 η διάρκεια είναι 72 – 120 μήνες

Τι σημαίνει αποκλιμάκωση επιτοκίου;

Σημαίνει ότι το επιτόκιό σας θα μειώνεται κατά 0,5% κάθε έξι μήνες και μέχρι 12 φορές. Αρκεί να μην υπάρχει καθυστέρηση στην πληρωμή οποιασδήποτε δόσης για περισσότερες από 30 ημέρες, σε όλη τη διάρκεια του εξαμήνου πριν την έκπτωση.

Αυτά ισχύουν σε περίπτωση που επιλέξετε να μην εξασφαλίσετε το δάνειό σας με προσημείωση ακινήτου.

Κερδίζω πόντους Go For More με το δάνειο; 

Βέβαια. Κάθε φορά που πληρώνετε με συνέπεια τη δόση σας, κερδίζετε πόντους **Go For More** , αρκεί να έχετε χρεωστική ή πιστωτική κάρτα Εθνικής και να είστε εγγεγραμμένοι στο πρόγραμμα. 

Τι κερδίζω με το πρόγραμμα προστασίας πληρωμών; 

Με το πρόγραμμα προστασίας πληρωμών μπορείτε να εξασφαλίσετε χρήματα για την πληρωμή της δόσης του δανείου σας, σε περίπτωση που για κάποιο χρονικό διάστημα δεν μπορείτε να εργαστείτε. Έτσι, το πρόγραμμα σας καλύπτει αν είστε:

  * Μισθωτός με σύμβαση αορίστου χρόνου στον ιδιωτικό τομέα και σταματήσετε ακούσια να εργάζεστε ή δεν μπορείτε προσωρινά να εργάζεστε λόγω ασθένειας ή ατυχήματος.
  * Δημόσιος υπάλληλος, προσωρινά εργαζόμενος ή ελεύθερος επαγγελματίας και νοσηλευτείτε ή δεν μπορείτε προσωρινά να εργάζεστε λόγω ασθένειας ή ατυχήματος.

Ακόμη, με το πρόγραμμα προστασίας πληρωμών μπορείτε να εξασφαλίσετε την αποπληρωμή του άληκτου κεφαλαίου του δανείου σας, μέχρι ένα ανώτατο ποσό ανάλογο της διάρκειας, σε περίπτωση απώλειας ζωής ή μόνιμης ολικής ανικανότητας από ατύχημα.

Για να έχετε τις καλύψεις του προγράμματος με χαμηλό κόστος και σύντομες διαδικασίες, αρκεί να το επιλέξετε όταν θα κάνετε την αίτηση για το δάνειο. 

Τι είναι το ΣΕΠΠΕ; 

ΣΕΠΠΕ σημαίνει συνολικό ετήσιο πραγματικό ποσοστό επιβάρυνσης και σας βοηθά να συγκρίνετε τους όρους χρηματοδότησης μεταξύ διαφορετικών τραπεζών. Μπορείτε να βρείτε όλη την ενημέρωση [εδώ](https://www.nbg.gr/-/jssmedia/Files/Idiwtes/Forms-for-loans/TAER-SEPPE-personal-loans.pdf?rev=5c9f75bc2fe847a8a720e268a7cf8f3f&hash=590073DEFE09834722710105468B7F06).

Τι γίνεται αν δεν λάβω έγκαιρα το ειδοποιητήριο; 

Στέλνουμε το ειδοποιητήριο κάθε μήνα στη διεύθυνση που μας έχετε δηλώσει. Αν δεν το παραλάβετε για λόγους που δεν σχετίζονται με την τράπεζα, η δόση σας θα εισπραχθεί, όπως προβλέπεται στη σύμβασή σας. Για οποιαδήποτε ερώτηση όμως μπορείτε να απευθύνεστε στο κατάστημα που σας εξυπηρετεί. 

Τι συμβαίνει αν καθυστερήσω μία δόση; 

Θα πρέπει να την τακτοποιήσετε το συντομότερο δυνατό. Μια απλήρωτη δόση φέρνει τόκους υπερημερίας και επιβαρύνει το πιστωτικό προφίλ σας. Ακόμη, μπορείτε να έχετε και άλλες επιπτώσεις, όπως τη μη αποκλιμάκωση του επιτοκίου λόγω ασυνέπειας. 

Πώς μπορώ να αλλάξω τα στοιχεία μου; 

Για να ενημερώσετε τα στοιχεία σας χρειάζεστε μόνο κωδικούς Internet Banking. Μέσω της υπηρεσίας eGov-KYC, αλλάζετε τα στοιχεία εισοδήματος, επικοινωνίας, διεύθυνσης και επαγγέλματος ή ανεβάζετε τα αντίστοιχαεπιβεβαιωτικά έγγραφα.

Αλλιώς, μπορείτε να έρθετε σε ένα κατάστημα για να δηλώσετε οποιαδήποτε αλλαγή στοιχείων. Μπορείτε να δείτε όλα τα απαραίτητα έγγραφα στο έντυπο: "[Συστηθήκατε; Αν όχι…κάντε το τώρα](https://www.nbg.gr/-/jssmedia/Files/Idiwtes/generic/Sistithikate.pdf?rev=e69465d029a9481097e2aff26bd920df&hash=1930401B948451EE8EA1958F007481C8)".

Τι δικαιολογητικά χρειάζομαι για να πάρω το δάνειο; 

Δείτε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-katanalwtika-daneia-GR.pdf?rev=be4183afbea048c6a0217f232b31e675&hash=31E0257B46FD40E54C9AB644C655EAE1) όλα τα δικαιολογητικά που θα χρειαστείτε. Για όποια ερώτηση έχετε, μπορείτε πάντα να απευθυνθείτε σε ένα κατάστημα της Εθνικής, για να συμβουλευτείτε το έμπειρο προσωπικό. 

Τι κερδίζω αν παρέχω εξασφάλιση για το δάνειο; 

Αν παρέχετε εξασφαλίσεις, δηλαδή έγγραφη προσημείωση υποθήκης σε ακίνητο ή καταθέσεις σε ευρώ, τότε έχετε ακόμη πιο ευνοϊκούς όρους: 

  * ποσό δανείου από €10.000
  * διάρκεια από 60-300 μήνες
  * μειωμένο επιτόκιο από την αρχή, χωρίς όμως περαιτέρω αποκλιμάκωση
  * δυνατότητα επιλογής 6, 12, 18 ή 24μηνης έντοκης περιόδου χάριτος

Περισσότερα

## Περισσότερο από απλά δάνεια

Για εσάς που θέλετε κάτι περισσότερο από το δάνειό σας

### Go For More

Για να κερδίζετε ακόμη περισσότερα, μπορείτε να εγγραφείτε στην υπηρεσία **Go For More** που σας επιβραβεύει για κάθε σας επαφή με την τράπεζα, όπως τη συνεπή πληρωμή των δόσεών σας. 

[Μαθαίνω περισσότερα](/el/go4more)

### i-bank statements

Μπορείτε να εγγραφείτε στην  
υπηρεσία i-bank statements,  
για να λαμβάνετε ενημέρωση για  
την έκδοση ειδοποιητηρίων  
στο email σας.

[Μαθαίνω περισσότερα](/el/idiwtes/kathimerines-sunallages/digital-banking/dunatotites-internet-mobile-banking/statements)

## Περισσότερες digital δυνατότητες για εσάς

### Κατεβάστε τώρα το Mobile app

Διαχειριστείτε με ασφάλεια τους λογαριασμούς και τις κάρτες σας, μέσα από μία εφαρμογή. Αποκτήστε καλύτερο έλεγχο των οικονομικών σας, ενημέρωση μέσω έξυπνων ειδοποιήσεων και πολλές online δυνατότητες, όπως απόκτηση λογαριασμών, καρτών, ασφαλιστικών προϊόντων ή δανείου Εξπρές.

## Πριν ξεκινήσετε

### Απαραίτητα έγγραφα

Για να αποκτήσετε το δάνειο που θέλετε, θα πρέπει να σας ξέρουμε. Έτσι, θα χρειαστούμε σίγουρα την ταυτότητα, το διαβατήριο ή και την άδεια παραμονής στη χώρα, ανάλογα με την υπηκοότητά σας. 

### Αποδεικτικά του εισοδήματός σας

Ένα δάνειο έρχεται και με την υποχρέωση αποπληρωμής. Έτσι, θα χρειαστούμε το τελευταίο σας εκκαθαριστικό σημείωμα και δικαιολογητικό βάσει της απασχόλησής σας (βεβαίωση μισθοδοσίας, αποδεικτικό σύνταξης ή ΦΠΑ-ΑΠΥ).

### Περιορισμοί δανεισμού

Για να έρθετε ένα βήμα πιο κοντά στη συγκέντρωση των οφειλών σας, θα πρέπει να είμαστε σε θέση να αξιολογήσουμε πλήρως την αίτησή σας. Έτσι, παρακαλούμε να μας απαντήσετε με ακρίβεια σε όλες τις ερωτήσεις και να μας δώσετε όλα τα απαραίτητα δικαιολογητικά. 

## Για να κάνετε την αίτηση

### Πρώτη επίσκεψη

Για να ξεκινήσετε τη διαδικασία, θα χρειαστεί να έρθετε σε ένα κατάστημα, να μας φέρετε τα δικαιολογητικά και να υποβάλετε την αίτηση.

### Έγκριση και υπογραφή

Εάν προχωρήσει η διαδικασία, έρχεστε ξανά στο κατάστημα για να υπογράψουμε τη σύμβαση και να μεταφέρουμε το ποσό του δανείου προς αποπληρωμή των οφειλών που συγκεντρώνετε στο νέο δάνειο.

Να έχετε στον νου σας ότι η μεταφορά ποσών προς αποπληρωμή των οφειλών σας δεν σημαίνει ότι εξοφλούνται εντελώς τα δάνεια ή οι πιστωτικές κάρτες που μεταφέρονται. Άρα, στη συνέχεια θα πρέπει να φροντίσετε το οριστικό κλείσιμό τους, πληρώνοντας τυχόν ποσό που χρειάζεται για να εξοφληθεί πλήρως κάθε οφειλή. Εάν το αμελήσετε, μπορεί να αντιμετωπίσετε προβλήματα συναλλακτικής συμπεριφοράς.

### i-bank statements

Εφόσον προχωρήσουμε στην εκταμίευση, τότε μπορείτε να εγγραφείτε στην υπηρεσία, για να λαμβάνετε ενημέρωση για την έκδοση του ειδοποιητηρίου σας στο email σας.

### Μπορεί να σας ενδιαφέρουν

Μαζέψτε ακόμη περισσότερες πληροφορίες μέσα από χρήσιμα άρθρα.

[](/el/idiwtes/life-moments/energeia-perivallon/oikologiko-spiti-pws-na-to-kanete)

[Ενέργεια και Περιβάλλον](/el/idiwtes/life-moments/energeia-perivallon)

3'

### [Πώς να κάνετε το σπίτι σας πιο οικολογικόΑπλές κινήσεις που θα κάνουν το σπίτι σας πιο ‘πράσινο’](/el/idiwtes/life-moments/energeia-perivallon/oikologiko-spiti-pws-na-to-kanete)

[](/el/idiwtes/life-moments/energeia-perivallon/eksoikonomisi-energeias-meiwsi-eksodwn)

[Ενέργεια και Περιβάλλον](/el/idiwtes/life-moments/energeia-perivallon)

3'

### [Εξοικονομήστε ενέργεια και μειώστε τα έξοδαΔιαβάστε εύκολους τρόπους για μια ‘πράσινη’ και πιο οικονομική καθημερινότητα](/el/idiwtes/life-moments/energeia-perivallon/eksoikonomisi-energeias-meiwsi-eksodwn)

[](/el/idiwtes/life-moments/diaxeirisi-periousias/eukoloi-kathimerinoi-tropoi-gia-na-kanete-oikonomia)

[Εσείς και τα χρήματά σας](/el/idiwtes/life-moments/diaxeirisi-periousias)

3'

### [Εύκολοι, καθημερινοί τρόποι για να κάνετε οικονομίαΜικρές αλλαγές στην καθημερινότητα για μεγάλα αποτελέσματα στα οικονομικά σας](/el/idiwtes/life-moments/diaxeirisi-periousias/eukoloi-kathimerinoi-tropoi-gia-na-kanete-oikonomia)

[](/el/idiwtes/life-moments/oikonomikes-duskolies/diaxeirisi-ofeilwn)

[Οικονομικές δυσκολίες](/el/idiwtes/life-moments/oikonomikes-duskolies)

3'

### [Διαχείριση ΟφειλώνΔιαβάστε απλούς τρόπους για να μειώσετε το οικονομικό άγχος](/el/idiwtes/life-moments/oikonomikes-duskolies/diaxeirisi-ofeilwn)

[](/el/idiwtes/life-moments/to-spiti-sas/eksipno-spiti-ti-einai-kai-pws-na-to-kanete)

[Εσείς και το σπίτι σας](/el/idiwtes/life-moments/to-spiti-sas)

3'

### [Έξυπνο Σπίτι: Τί είναι και πώς να το Κάνετε;Ενημερωθείτε για τα χαρακτηριστικά ενός έξυπνου σπιτιού και για τη σημασία τους](/el/idiwtes/life-moments/to-spiti-sas/eksipno-spiti-ti-einai-kai-pws-na-to-kanete)

[](/el/idiwtes/life-moments/oikogeneia/paidi-kai-xrimata-ena-mathima-me-megali-aksia)

[Ζωή και οικογένεια](/el/idiwtes/life-moments/oikogeneia)

3'

### [Παιδί και χρήματα: ένα μάθημα με μεγάλη αξίαΠώς να βάλετε σωστές βάσεις στη σχέση του παιδιού σας με τα χρήματα](/el/idiwtes/life-moments/oikogeneia/paidi-kai-xrimata-ena-mathima-me-megali-aksia)

[](/el/idiwtes/life-moments/diaxeirisi-periousias/mobile-banking-giati-na-to-valete-stin-kathimerinotita-sas)

[Εσείς και τα χρήματά σας](/el/idiwtes/life-moments/diaxeirisi-periousias)

3'

### [Mobile Banking. Γιατί να το βάλετε στην καθημερινότητα σας;**** Ανακαλύψτε τις δυνατότητες του να έχετε μία ολόκληρη τράπεζα, στην τσέπη σας](/el/idiwtes/life-moments/diaxeirisi-periousias/mobile-banking-giati-na-to-valete-stin-kathimerinotita-sas)

[](/el/idiwtes/life-moments/oikogeneia/filoi-kai-kalesmenoi-sto-spiti)

[Ζωή και οικογένεια](/el/idiwtes/life-moments/oikogeneia)

3'

### [Καλέστε τους φίλους σας στο σπίτι!Διαβάστε ιδέες για ευχάριστες και πρωτότυπες δραστηριότητες](/el/idiwtes/life-moments/oikogeneia/filoi-kai-kalesmenoi-sto-spiti)

[](/el/idiwtes/life-moments/ygeia-asfaleia/einai-to-spiti-sas-asfales)

[Υγεία και ασφάλεια ](/el/idiwtes/life-moments/ygeia-asfaleia)

3'

### [Είναι το σπίτι σας ασφαλές;Απαραίτητες αλλά και πολύ απλές ενέργειες για ένα ασφαλές σπίτι](/el/idiwtes/life-moments/ygeia-asfaleia/einai-to-spiti-sas-asfales)

### Η εθνική μας ομάδα εξυπηρέτησης είναι εδώ

#### Για κάθε σας ανάγκη

Για ό,τι θέλετε να μάθετε, να ρωτήσετε και να αποκτήσετε, η εξειδικευμένη μας ομάδα είναι δίπλα σας, για να σας εξυπηρετήσει είτε από κοντά είτε τηλεφωνικά.

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

Κλείσιμο

Κλείσιμο

---

## Metadata

- **URL**: https://www.nbg.gr/el/idiwtes/daneia/sugkentrwsi-ofeilwn/arsi-varwn-ofeiletwn-ete
- **Scraped At**: 2025-05-31T19:56:33.210969
- **Links Found**: 244
- **Images Found**: 4
