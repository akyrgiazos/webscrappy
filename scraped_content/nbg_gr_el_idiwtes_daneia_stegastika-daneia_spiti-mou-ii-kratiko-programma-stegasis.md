---
url: https://www.nbg.gr/el/idiwtes/daneia/stegastika-daneia/spiti-mou-ii-kratiko-programma-stegasis
title: «Σπίτι μου ΙΙ» Κρατικό Πρόγραμμα Στέγασης  | Εθνική Τράπεζα
description: Ανακαλύψτε το συγχρηματοδοτούμενο κρατικό πρόγραμμα στέγασης «Σπίτι μου ΙΙ» του Ταμείο Ανάκαμψης και Ανθεκτικότητας. Μπείτε τώρα στο nbg.gr για περισσότερα!
scraped_at: 2025-05-31T19:56:30.366700
status_code: 200
---

# «Σπίτι μου ΙΙ» Κρατικό Πρόγραμμα Στέγασης  | Εθνική Τράπεζα

# 

  * [Ιδιώτες](/el/idiwtes)
  * [Δάνεια](/el/idiwtes/daneia)
  * [Στεγαστικά Δάνεια](/el/idiwtes/daneia/stegastika-daneia)
  * Στεγαστικό πρόγραμμα «Σπίτι μου II» 

![](https://www.nbg.gr/-/jssmedia/Images/idiwtes/daneia/stegastika-daneia/spiti-mou-ii-kratiko-programma-stegasis/spiti-mou-ii-logo3.png?h=140&w=200&rev=ebb106f2f0314dd18bc6f66eb801c367&hash=FBDF00138F589E355D9A58E40D57F6DC)

Στην Εθνική Τράπεζα συμμετέχουμε στο συγχρηματοδοτούμενο Πρόγραμμα «Σπίτι μου ΙΙ» του Ταμείου Ανάκαμψης, για χορήγηση χαμηλότοκων δανείων σε άτομα ή ζευγάρια 25-50 ετών προκειμένου να αποκτήσουν την πρώτη τους κατοικία.

Με το Πρόγραμμα «Σπίτι μου ΙΙ», έχετε τη δυνατότητα να αποκτήσετε το δικό σας σπίτι με συγχρηματοδότηση έως και 90% της αξίας του και ιδιαίτερα ευνοϊκούς όρους, εφόσον πληροίτε τα κριτήρια που ορίζονται από τη νομοθεσία και τις σχετικές διατάξεις.

  
**Συγκεκριμένα μπορείτε να εξασφαλίσετε** :

  * Δάνειο έως **90% της αξίας του ακινήτου** , με μέγιστο ποσό €190.000.
  * Διάρκεια αποπληρωμής από 3 έως 30 έτη.
  * Άτοκη χρηματοδότηση για το 50% του ποσού δανείου που χρηματοδοτείται από το Τ.Α.Α.
  * **Επιδότηση επιτοκίου κατά 50%** στο υπόλοιπο ποσό δανείου που χρηματοδοτείται από την Τράπεζα για τρίτεκνους/πολύτεκνους, καθώς και για γονείς δύο τέκνων που αποκτούν την πρώτη τους κατοικία στους Δήμους Ορεστιάδας ή Σουφλίου ή Διδυμοτείχου της Περιφερειακής Ενότητας Έβρου.
  * Χωρίς εφάπαξ δαπάνη εξέτασης αιτήματος και χορήγησης δανείου

**Επιπλέον οφέλη-προνόμια που μπορείτε να έχετε από την Εθνική Τράπεζα:**

  * Δυνατότητα επιπλέον χρηματοδότησης μέσω: 
    * του προσωπικού δανείου ΕΞΠΡΕΣ, μέσω Δικτύου με απαλλαγή από την εφάπαξ δαπάνη και μειωμένο επιτόκιο (κατά 2 μονάδες)
    * του επισκευαστικού δανείου χωρίς εξασφαλίσεις «ΕΣΤΙΑ ΑΝΑΚΑΙΝΙΣΗ» με απαλλαγή από την εφάπαξ δαπάνη και μειωμένο επιτόκιο (κατά 1 μονάδα)
    * του προϊόντος «Πράσινο Δάνειο με εγγύηση του EIF» με απαλλαγή από την εφάπαξ δαπάνη
  * Διπλάσιοι πόντοι επιβράβευσης Go For More**** για κάθε συνεπή αποπληρωμή της μηνιαίας δόσης
  * Δωρεάν παροχή της ασφαλιστικής κάλυψης περιεχομένου (χωρίς σεισμό) για τον 1ο χρόνο από την Εθνική Ασφαλιστική με κάθε νέα ασφάλιση Κατοικίας (πυρός-σεισμού) και Ζωής δανειολήπτη
  * Δυνατότητα Έκδοσης Πιστωτικής Κάρτας χωρίς επιπλέον δικαιολογητικά.

Παράλληλα, για να δημιουργήσετε το σπίτι των ονείρων σας γρηγορότερα και πιο οικονομικά, σε όσους είστε δικαιούχοι του Προγράμματος που θα επιλέξετε την Εθνική Τράπεζα για να λάβετε το στεγαστικό σας δάνειο, προσφέρεται:

  * **10% έκπτωση** στις μεγάλες οικιακές συσκευές στα φυσικά καταστήματα **Πλαίσιο** και στο **Plaisio.gr** 1. Η έκπτωση παρέχεται με τη μορφή ηλεκτρονικού κωδικού τον οποίο θα παραλάβετε μέσω e-mail ή Viber/SMS.****
  * **10% έκπτωση** στα είδη υπνοδωματίου στα φυσικά καταστήματα **ΙΚΕΑ** και στην κατηγορία Υπνοδωμάτιο στο **ΙΚΕΑ e-shop** 2. Η έκπτωση παρέχεται με τη μορφή ηλεκτρονικού κωδικού τον οποίο θα παραλάβετε μέσω e-mail ή Viber/SMS. 

Επιπλέον, έχετε τη δυνατότητα να λάβετε, ειδικά σχεδιασμένο για εσάς **καταναλωτικό δάνειο έως €1.000** για αγορές μέσω eshop / καταστημάτων ΠΛΑΙΣΙΟ ή ΙΚΕΑ3. Μετά την εκταμίευση του δανείου σας στο πλαίσιο του Προγράμματος, θα ενημερωθείτε μέσω email ή Viber/SMS για την ενεργοποίηση της ευχέρειας υποβολής αιτήματος για το καταναλωτικό δάνειο.

1 _Ο κωδικός μπορεί να εξαργυρωθεί σε μία συναλλαγή για αγορές €499 και άνω και δεν υπάρχει περιορισμός σε τεμάχια και brand. Στις Μεγάλες Οικιακές Συσκευές εντάσσονται Ψυγεία (ψυγειοκαταψύκτες, ντουλάπες κτλ), Κουζίνες, Σετ εντοιχισμού (φούρνοι, εστίες), Απορροφητήρες, Φούρνοι μικροκυμάτων, Πλυντήρια, Στεγνωτήρια, Πλυντήριο-Στεγνωτήρια, Πλυντήρια Πιάτων._  
  
2 _Ο κωδικός μπορεί να εξαργυρωθεί σε μία συναλλαγή για αγορές έως €1.000. Για συναλλαγές αξίας άνω των €1.000, το ανώτατο ποσό έκπτωσης θα ανέρχεται στα €100. Εξαιρούνται οι αγορές από την κατηγορία Παιδικά υπνοδωμάτια, το τμήμα Ευκαιριών και όλες οι υπηρεσίες._  
  
3 _ Ισχύουν όροι & Προϋποθέσεις. Για την υποβολή της αίτησης χρηματοδότησής σας μέσω των φυσικών καταστημάτων Πλαίσιο και IKEA, για λόγους επαλήθευσης και για την ταχύτερη εξυπηρέτησή σας, παρακαλούμε να προσκομίσετε στο αρμόδιο προσωπικό των συνεργατών εντός του καταστήματος Πλαίσιο ή ΙΚΕΑ το έντυπο ταυτοπροσωπίας σας και πρόσφατο εκκαθαριστικό σημείωμα._

Το «Σπίτι μου ΙΙ» που διαχειρίζεται η Ελληνική Αναπτυξιακή Τράπεζα Α.Ε υλοποιείται στο πλαίσιο του Δανειακού Προγράμματος του Ταμείου Ανάκαμψης και Ανθεκτικότητας με τη χρηματοδότηση της Ευρωπαϊκής Ένωσης-NextGenerationEU. Το πρόγραμμα συγχρηματοδοτείται κατά 50% από το Ταμείο Ανάκαμψης και Ανθεκτικότητας βάσει του Ν. 4820/2021 (άρθρο 197Α) και της [ΚΥΑ 189973/2024 (ΦΕΚ 6894/Β/2024)](https://www.nbg.gr/-/jssmedia/Files/Idiwtes/daneia/spiti-mou-ii-kratiko-programma-stegasis/kya-spiti-mou-ii.pdf?rev=85ab1b477e9148f48d83051bd3de7dc7&hash=8ED4A862626199C86CC31BEF406D2C7A).

## Με 2 λόγια:

  * 50% άτοκο δάνειο και προνομιακό επιτόκιο για το υπόλοιπο ποσό
  * Χωρίς δαπάνη εξέτασης αιτήματος δανείου
  * 10% έκπτωση σε ΠΛΑΙΣΙΟ και ΙΚΕΑ
  * Πολλά επιπλέον προνόμια και εκπτώσεις

[Ενδιαφέρομαι](/el/idiwtes/daneia/stegastika-daneia/spiti-mou-ii-kratiko-programma-stegasis/forma-spiti-mou-ii)

## Έχετε απορίες;

Ποιοι είναι οι δικαιούχοι του δανείου;

Μπορείτε να λάβετε το δάνειο εφόσον έχετε ηλικία 25 - 50 έτη (στην περίπτωση συζύγων ή προσώπων που συνδέονται με σύμφωνο συμβίωσης, αρκεί ο ένας εξ αυτών να πληροί το ηλικιακό κριτήριο) και δεν διαθέτετε ακίνητο κατάλληλο για την κατοικία σας, με ετήσιο εισόδημα βάσει τελευταίου εκκαθαριστικού από €10.000 και έως:

  * άγαμοι: €20.000 
  * έγγαμοι/μέρη συμφώνου συμβίωσης: €28.000*
  * μονογονεϊκές οικογένειες: €31.000*.

*Τα ανώτατα όρια αυξάνονται κατά €4.000 για κάθε τέκνο, ενώ για τις μονογονεϊκές οικογένειες αυξάνεται κατά €5.000 για κάθε τέκνο πέραν του πρώτου.

Τι ποσό δανείου μπορώ να πάρω;

Μπορείτε να πάρετε έως το 90% του οφειλόμενου τιμήματος σύμφωνα με το συμβόλαιο αγοράς, με μέγιστο ποσό δανείου €190.000.

Για τον υπολογισμό του ανώτατου ποσού δανείου λαμβάνονται υπόψη παράγοντες όπως η αξία του ακινήτου προς εξασφάλιση και το ποσό που μπορείτε να πληρώνετε κάθε μήνα βάσει των εισοδημάτων και των υποχρεώσεών σας.

Άρα, είναι χρήσιμο να γνωρίζετε ότι, θα χρειαστεί να καταβάλετε και ένα μέρος του τιμήματος από δικά σας χρήματα.

Για ποιο σκοπό μπορώ να χρηματοδοτηθώ με αυτό το δάνειο;

Με το δάνειο μέσω του προγράμματος «Σπίτι μου ΙΙ» μπορείτε να πάρετε δάνειο για αγορά ακινήτου, που:

  * θα χρησιμοποιηθεί ως πρώτη κατοικία & υφίσταται νόμιμα 
  * βρίσκεται επί οικοδομής ή αποτελεί οικοδομή με παλαιότητα έως τις 31.12.2007
  * έχει μέγεθος έως 150 τ.μ. & αξία έως €250.000 όπως αποτυπώνεται στο συμβόλαιο αγοράς.

Ποια είναι η διάρκεια του δανείου;

Η διάρκεια του δανείου είναι από 3 έως 30 έτη.

Πώς μπορώ να κάνω αίτηση για το πρόγραμμα;

Μπορείτε να υποβάλετε την αίτησή σας στο κατάστημα της Εθνικής Τράπεζας που σας εξυπηρετεί. Η αίτηση πρέπει να συνοδεύεται από τα απαραίτητα δικαιολογητικά που τεκμηριώνουν τα κριτήρια επιλεξιμότητας (ηλικία, εισοδηματικά όρια, έλλειψη ιδιόκτητης κατοικίας κατάλληλης προς διαμονή). 

Αφού ελεγχθεί ότι πληρούνται οι προϋποθέσεις, ακολουθεί η αξιολόγηση της πιστοληπτικής σας ικανότητας. Εφόσον εγκριθεί, η προέγκριση παραμένει σε ισχύ για τουλάχιστον 60 ημέρες.

Για τη διευκόλυνσή σας, κλείστε ραντεβού online εύκολα και γρήγορα, πατώντας [εδώ](/el/footer/book-an-appointment).  

Τι άλλο χρειάζεται να γνωρίζω για τις εκπτώσεις στην ΙΚΕΑ και στο Πλαίσιο;

Για τις εκπτώσεις που εξασφάλισε η Εθνική Τράπεζα αποκλειστικά για εσάς, ισχύουν τα παρακάτω:  
  
**• ΙΚΕΑ**  
10% έκπτωση στα προϊόντα για το υπνοδωμάτιο, όπως αυτά εμφανίζονται στη σελίδα Υπνοδωμάτιο, στα καταστήματα IKEA, στα καταστήματα ΙΚΕΑ «νέας γενιάς», στα Κέντρα Παραγγελιών και Παραλαβών ΙΚΕΑ και στο ΙΚΕΑ e-shop. Η έκπτωση παρέχεται με τη μορφή ηλεκτρονικού κωδικού/κουπονιού, τον οποίο θα παραλάβετε μέσω e-mail ή Viber/SMS σε διάστημα 15 ημερών από την εκταμίευση του δανείου. Γίνεται δεκτός εφάπαξ σε μία μόνο συναλλαγή όπου η αξία των προϊόντων που συμμετέχουν στην προσφορά δεν ξεπερνά τα 1.000 ευρώ. Σε περίπτωση που η αξία των προϊόντων που συμμετέχουν στην προσφορά ξεπερνά τα 1000€ η μέγιστη έκπτωση που μπορεί να λάβει η συναλλαγή είναι 100€. Σε κάθε συναλλαγή μπορεί να εξαργυρωθεί ένας κωδικός/κουπόνι. Σε περίπτωση απώλειας ή κλοπής του εν λόγω κωδικού, αυτός δεν αντικαθίσταται από κάποιον άλλο κωδικό κουπονιού. Σε περίπτωση μερικής ή ολικής επιστροφής μπορείτε να λάβετε μόνο πιστωτικό σημείωμα. Δεν ανταλλάσσεται με μετρητά. Εξαιρούνται οι αγορές από την κατηγορία Παιδικά υπνοδωμάτια, το τμήμα Ευκαιριών και [όλες οι υπηρεσίες](https://www.ikea.gr/exupiretisi-pelaton/upiresies-ikea/).  
  
**• Πλαίσιο & Plaisio.gr **  
10% έκπτωση στις μεγάλες οικιακές συσκευές στα καταστήματα Πλαίσιο και στο Plaisio.gr. Στις μεγάλες οικιακές συσκευές εντάσσονται : ψυγεία (ψυγειοκαταψύκτες, ντουλάπες κτλ), κουζίνες, σετ εντοιχισμού (φούρνοι, εστίες), απορροφητήρες, φούρνοι μικροκυμάτων, πλυντήρια, στεγνωτήρια, πλυντήρια-στεγνωτήρια, πλυντήρια πιάτων). Η έκπτωση παρέχεται με τη μορφή ηλεκτρονικού κωδικού/κουπονιού, τον οποίο θα παραλάβετε μέσω e-mail ή Viber/SMS σε διάστημα 15 ημερών από την εκταμίευση του δανείου σας. Ο κωδικός ισχύει για συνολικές αγορές αξίας 499€ και άνω, χωρίς περιορισμό στα τεμάχια ή την μάρκα/κατασκευαστή. Ο κωδικός θα μπορεί να εξαργυρωθεί σε διάστημα 6 μηνών.  

Ποιο είναι το επιτόκιο του δανείου;

Το δάνειο μέσω του Προγράμματος είναι συγχρηματοδοτούμενο από το Τ.Α.Α. Το 50% του κεφαλαίου (που συγχρηματοδοτείται από το Τ.Α.Α) είναι άτοκο (εφαρμόζεται μηδενικό επιτόκιο), ενώ για το υπολειπόμενο 50% του κεφαλαίου εφαρμόζεται κυμαινόμενο επιτόκιο βασισμένο στο Euribor 3m, πλέον σταθερού περιθωρίου 1,70%. Το δάνειο απαλλάσσεται από την εισφορά του Ν. 128/75 και έχει μηδενικά έξοδα για έρευνα και έλεγχο αιτήματος και έγκρισης δανείου.

Έχετε στο μυαλό σας ότι το κυμαινόμενο επιτόκιο για το έντοκο τμήμα του κεφαλαίου μεταβάλλεται ανάλογα με την αύξηση ή τη μείωση του επιτοκίου βάσης κι έτσι ενδέχεται να επηρεάσει θετικά ή αρνητικά και τη δόση σας.

Σε περιπτώσεις τρίτεκνων/πολύτεκνων ή γονείς δύο τέκνων που αποκτούν την πρώτη τους κατοικία στους Δήμους Ορεστιάδας ή Σουφλίου ή Διδυμοτείχου της Περιφερειακής Ενότητας Έβρου, παρέχεται επιπλέον επιδότηση επιτοκίου κατά 50% για το έντοκο τμήμα του δανείου που προέρχεται από τραπεζικά κεφάλαια.

Ποια είναι τα επόμενα βήματα, αν ληφθεί προέγκριση για την αίτησή μου;

Εφόσον η αίτησή σας λάβει προέγκριση, θα πρέπει, αν δεν το έχετε ήδη κάνει, να γνωστοποιήσετε τα στοιχεία του ακινήτου που θέλετε να αγοράσετε και την τιμή στην οποία θέλετε να το αγοράσετε. Εφόσον υπάρχουν διαθέσιμοι πόροι στο Πρόγραμμα, θα ακολουθήσει η υπαγωγή σας στο Πρόγραμμα με δέσμευση των κεφαλαίων που σας εγκρίθηκαν από τους πόρους του Προγράμματος. Η έγκριση υπαγωγής έχει ισχύ 3 μήνες, εντός των οποίων πρέπει να υπογράψετε το συμβόλαιο αγοράς του ακινήτου και τη δανειακή σύμβαση.

Στο διάστημα αυτό, θα πρέπει να προσκομίσετε τα έγγραφα που απαιτούνται με βάση την ΚΥΑ 189973/2024, ώστε να ακολουθήσει ο νομικός και τεχνικός έλεγχος του ακινήτου που αγοράζετε, προκειμένου να ληφθεί η οριστική έγκριση δανείου. 

Μετά την οριστική έγκριση δανείου, πραγματοποιείται η υπογραφή δανειακής σύμβασης στο Κατάστημα συνεργασίας σας, η εγγραφή προσημείωσης υποθήκης και τέλος η εκταμίευση του δανείου.

Αν η δανειακή σύμβαση δεν υπογραφεί εντός των 3 μηνών που προβλέπει το Πρόγραμμα, αλλά έχετε υπογράψει το συμβόλαιο αγοραπωλησίας του ακινήτου, έχετε τη δυνατότητα να λάβετε ένα μήνα επιπλέον παράταση, κατόπιν σχετικού αιτήματος. Διαφορετικά, βάσει των όρων του Προγράμματος, η υπαγωγή ακυρώνεται και πρέπει να γίνει νέο αίτημα που οδηγεί σε νέα υπαγωγή, εφόσον υπάρχει διαθέσιμος προϋπολογισμός.

Πώς εκταμιεύεται το δάνειο στο λογαριασμό μου;

Το δάνειο εκταμιεύεται εφάπαξ στον λογαριασμό σας. 

Ποια είναι τα κριτήρια επιλεξιμότητας στην περίπτωση ύπαρξης και άλλης ακίνητης περιουσίας;

Βρείτε αναλυτική περιγραφή των δικαιολογητικών και των ελέγχων στην[ σχετική ΚΥΑ.](https://www.nbg.gr/-/jssmedia/Files/Idiwtes/daneia/spiti-mou-ii-kratiko-programma-stegasis/kya-spiti-mou-ii.pdf?rev=85ab1b477e9148f48d83051bd3de7dc7&hash=8ED4A862626199C86CC31BEF406D2C7A)

Τι επιλογές έχω αν δεν πληρώ τις προϋποθέσεις για το «Σπίτι μου ΙΙ»;

Σε περίπτωση που δεν πληροίτε τα κριτήρια του Προγράμματος (όρια ηλικίας, εισοδήματος ή τύπου ακινήτου), μπορείτε να εξετάσετε άλλες επιλογές στεγαστικών δανείων που προσφέρει η Εθνική Τράπεζα, ειδικά προσαρμοσμένα στις ανάγκες σας.

Χρειάζομαι κάποια εξασφάλιση για να πάρω το δάνειο;

Για να πάρετε το δάνειο, θα χρειαστεί να συναινέσετε στην εγγραφή προσημείωσης υποθήκης στο ακίνητο. Δεν μπορεί να ζητηθεί προσωπική εγγύηση τρίτου ως προϋπόθεση για τη χορήγηση του δανείου.

Πώς γίνεται η αποπληρωμή των δόσεων;

Οι δόσεις του δανείου εξοφλούνται σε μηνιαία βάση, ξεκινώντας έναν μήνα μετά την ημερομηνία της εκταμίευσης. Κάθε μήνα, το ποσό της δόσης χρεώνεται αυτόματα στον λογαριασμό ΕΤΕ που έχετε δηλώσει γι’ αυτόν τον σκοπό στην Εθνική Τράπεζα.

Χρειάζεται να κάνω κάποια ασφάλιση όταν πάρω το δάνειο;

Θα χρειαστεί οπωσδήποτε να ασφαλίσετε το ακίνητο που θα προσημειώσετε για τους βασικότερους κινδύνους όπως φωτιά, σεισμός, θραύση-ρήξη σωληνώσεων, διάρρηξη κ.ά.  
Μπορείτε να επιλέξετε όποια ασφαλιστική εταιρεία επιθυμείτε. Η Εθνική Ασφαλιστική μπορεί να αναλάβει την ασφάλιση του ακινήτου με ιδιαίτερα χαμηλό ασφάλιστρο και με γρήγορες και απλές διαδικασίες. Συγκεκριμένα, μπορείτε να έχετε:

  * Πρόγραμμα ελάχιστων καλύψεων ακινήτου.
  * Πρόγραμμα ελάχιστων και πρόσθετων καλύψεων ακινήτου.
  * Πρόγραμμα καλύψεων περιεχομένου.

Μπορείτε επίσης, χωρίς να είναι υποχρεωτικό, να επιλέξετε και την ασφάλιση ζωής δανειολήπτη με χαμηλό ασφάλιστρο από την Εθνική Ασφαλιστική, για να εξασφαλίσετε την αποπληρωμή του δανείου σε περίπτωση απρόβλεπτων γεγονότων (θανάτου από ασθένεια ή ατύχημα).

Η ως άνω ασφάλιση σε προγράμματα της Εθνικής Ασφαλιστικής - εφόσον την επιλέξετε - διενεργείται με τη διαμεσολάβηση της Εθνικής Τράπεζας της Ελλάδος Α.Ε., Αιόλου 86, 10559 Αθήνα, ΓΕΜΗ 23790100, Α.Μ.Ε.Ε.Α.:311481. Η Εθνική Τράπεζα είναι εγγεγραμμένη στο Ειδικό Μητρώο του Επαγγελματικού Επιμελητηρίου Αθηνών ως ασφαλιστικός πράκτορας, με αριθμό 1028. Τα στοιχεία του Ειδικού Μητρώου δημοσιεύονται στην ηλεκτρονική πλατφόρμα «Ενιαίο Σημείο Πληροφόρησης (Ε.ΣΗ.Π.) Ενεργών Ασφαλιστικών Διαμεσολαβητών» (insuranceregistry.uhc.gr), μέσω του οποίου μπορείτε να εξακριβώσετε την εγγραφή στο Ειδικό Μητρώο.

Πώς με ενημερώνει η τράπεζα για τις δόσεις μου, το επιτόκιο και άλλες λεπτομέρειες;

Για να είστε πάντα ενημερωμένοι για τις υπολειπόμενες δόσεις, το επιτόκιο, το άληκτο κεφάλαιο, κ.ά. σας στέλνουμε κάθε μήνα ένα ειδοποιητήριο. 

Τι γίνεται αν δεν λάβω έγκαιρα το ειδοποιητήριο;

Κάθε μήνα θα σας αποστέλλουμε το ειδοποιητήριο στη διεύθυνση που μας έχετε δηλώσει. Αν δεν το παραλάβετε για λόγους που δεν σχετίζονται με την τράπεζα, η δόση σας θα εισπραχθεί, όπως προβλέπεται στη σύμβασή σας. Για οποιαδήποτε ερώτηση μπορείτε να απευθύνεστε στο κατάστημα που σας εξυπηρετεί.

Μπορώ να ενεργοποιήσω τα ηλεκτρονικά ειδοποιητήρια (Statements);

Μπορείτε να ενεργοποιήσετε την υπηρεσία Statements για να έχετε διαρκή online ενημέρωση για το δάνειό σας, χωρίς έντυπα αντίγραφα κίνησης. [Μάθετε περισσότερα.](/el/idiwtes/kathimerines-sunallages/digital-banking/dunatotites-internet-mobile-banking/statements)

Τι συμβαίνει αν καθυστερήσω μία δόση;

Θα πρέπει να την τακτοποιήσετε το συντομότερο δυνατό. Μια απλήρωτη δόση επιβαρύνεται με τόκους υπερημερίας και επηρεάζει το πιστωτικό προφίλ σας.

Υπάρχει δυνατότητα πρόωρης εξόφλησης;

Ναι, έχετε τη δυνατότητα να εξοφλήσετε ολόκληρο το δάνειό σας ή μέρος του πρόωρα, χωρίς καμία επιβάρυνση.

Πώς κερδίζω πόντους Go For More;

Κερδίζετε πόντους Go For More κάθε φορά που πληρώνετε με συνέπεια τη δόση σας, εφόσον είστε κάτοχοι χρεωστικής ή πιστωτικής κάρτας της Εθνικής και είστε εγγεγραμμένοι στο πρόγραμμα. 

Πώς μπορώ να αλλάξω τα στοιχεία μου;

Για να ενημερώσετε τα στοιχεία σας χρειάζεστε μόνο κωδικούς Internet Banking. Μέσω της υπηρεσίας eGov-KYC, αλλάζετε τα στοιχεία εισοδήματος, επικοινωνίας, διεύθυνσης και επαγγέλματος ή ανεβάζετε τα αντίστοιχα επιβεβαιωτικά έγγραφα.  
  
Αλλιώς, μπορείτε να έρθετε σε ένα κατάστημα για να δηλώσετε οποιαδήποτε αλλαγή στοιχείων. Μπορείτε να δείτε όλα τα απαραίτητα έγγραφα στο έντυπο: ["Συστηθήκατε; Αν όχι…κάντε το τώρα"](https://www.nbg.gr/-/jssmedia/Files/Group/Compliance/PG0696-nbg-group-compliance/Unnamed-item/Have-you-introduced-EL.pdf?rev=3b048aae49a34c0b96abbc6a2cf48758&hash=F956DEF925D17C377981BAF1F3AC440E).  

Περισσότερα

## Πριν ξεκινήσετε 

  * **Τα απαραίτητα έγγραφα**  
Θα χρειαστούμε την ταυτότητα ή το διαβατήριο ή και την άδεια παραμονής στη χώρα, ανάλογα με την υπηκοότητά σας.
  * **Αποδεικτικά του εισοδήματός σας**  
Θα χρειαστούμε εκκαθαριστικό σημείωμα του τελευταίου έτους και δικαιολογητικό βάσει της απασχόλησής σας (βεβαίωση μισθοδοσίας, αποδεικτικό σύνταξης ή ΦΠΑ/ΑΠΥ). Δείτε [εδώ](https://www.nbg.gr/-/jssmedia/Files/Idiwtes/Forms-for-loans/dikaiologitika-stegastikon-SPITI-MOY-II.pdf?rev=8d0929b78f674c2fb0789e166d07f144&hash=1EE9A9F1BDC98FF1FEA5F6BD373E0CB2) την πλήρη λίστα δικαιολογητικών του Προγράμματος

## Για να κάνετε την αίτηση

### Η πρώτη σας επίσκεψη

Για να ξεκινήσετε τη διαδικασία, θα χρειαστεί να έρθετε σε ένα κατάστημα, να μας προσκομίσετε τα δικαιολογητικά και να υποβάλετε την αίτηση. Εφόσον η αίτηση προεγκριθεί, θα επικοινωνήσουμε άμεσα μαζί σας για να σας ενημερώσουμε, παραδίδοντάς σας το έντυπο προσυμβατικής ενημέρωσης με τους αναλυτικούς όρους του δανείου. Μπορείτε κατά την υποβολή της αίτησης να μας δώσετε το e-mail σας για να σας αποστείλουμε την ενημέρωση ηλεκτρονικά.

### Τεχνικός & νομικός έλεγχος

Μετά την προέγκριση, θα πρέπει να μας δώσετε έγγραφα που είναι απαραίτητα για τη διενέργεια νομικού ελέγχου τίτλων και τεχνικής εκτίμησης του ακινήτου. Πριν τη διενέργεια των ελέγχων, εισπράττονται οι σχετικές [δαπάνες](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9).

### Ώρα για οριστική έγκριση

Αφού ολοκληρωθούν οι έλεγχοι, η αίτηση αξιολογείται και εκδίδεται η οριστική έγκριση. Έπειτα, ορίζεται ημερομηνία υπογραφής της σύμβασης τηρουμένων των προθεσμιών που προβλέπει το πρόγραμμα.   
Πέραν των προβλεπόμενων για αίτηση στεγαστικού δανείου, προσκομίζεται υποχρεωτικά πιστοποιητικό οικογενειακής κατάστασης και επιπρόσθετα κατά περίπτωση δικαιολογητικά, εφόσον πρόκειται για μονογονεϊκή οικογένεια.

![«Σπίτι μου ΙΙ» κρατικό Πρόγραμμα στέγασης](https://www.nbg.gr/-/jssmedia/Images/idiwtes/daneia/stegastika-daneia/spiti-mou-ii-kratiko-programma-stegasis/new-mpara-logo.JPG?rev=462bda436c7c4e2fa51a15a98d47cb42&hash=30CB37AEE1E0F43DF850A35F108652A1)

## Μπορεί να σας ενδιαφέρουν

![](https://www.nbg.gr/-/jssmedia/Images/idiwtes/kathimerines-sunallages/trapezikoi-logariasmoi/neos-pronomiakos/800x480.jpg?rev=-1)

### Νέος Λογαριασμός Προνομίων 

Σήμερα, μπορείτε να αποκτήσετε τον νέο Λογαριασμό Προνομίων, για μειωμένο κόστος και σημαντικά οφέλη σε κάθε σας συναλλαγή.

[Μαθαίνω περισσότερα](/el/idiwtes/kathimerines-sunallages/trapezikoi-logariasmoi/pronomiakos-logariasmos "Μαθαίνω περισσότερα")

![Value Λογαριασμός Μισθοδοσίας](https://www.nbg.gr/-/jssmedia/Images/idiwtes/kathimerines-sunallages/trapezikoi-logariasmoi/PG013_shutterstock_1897964788_Logariasmoi_Misthodosias_Value-Card-800x480.jpg?rev=-1)

### Μισθοδοτικός Value 

Ενημερωθείτε για τον προνομιακό λογαριασμό μισθοδοσίας 

[Μαθαίνω περισσότερα](/el/idiwtes/kathimerines-sunallages/trapezikoi-logariasmoi/logariasmoi-misthodosias/value "Μαθαίνω περισσότερα")

![Reward Λογαριασμός Μισθοδοσίας](https://www.nbg.gr/-/jssmedia/Images/idiwtes/kathimerines-sunallages/trapezikoi-logariasmoi/1205458571_reward_800x480.jpg?rev=f3bf2e1a4df94615a2f4412a59b1c235)

### Μισθοδοτικός Reward

Ενημερωθείτε για τον λογαριασμό μισθοδοσίας που σας ανταμοίβει

[Μαθαίνω περισσότερα](/el/idiwtes/kathimerines-sunallages/trapezikoi-logariasmoi/logariasmoi-misthodosias/reward "Μαθαίνω περισσότερα")

![Σπουδάζω Φοιτητικός Λογαριασμός Καταθέσεων](https://www.nbg.gr/-/jssmedia/Images/idiwtes/kathimerines-sunallages/trapezikoi-logariasmoi/1214361283_spoudazw_800x480.jpg?rev=bb9449cd51894f888ef459592ee77e67)

### Λογαριασμός Σπουδάζω

Καλύψτε τις ανάγκες της φοιτητικής ζωής, από τα δίδακτρα μέχρι τις καθημερινές συναλλαγές

[Μαθαίνω περισσότερα](/el/idiwtes/kathimerines-sunallages/trapezikoi-logariasmoi/kathimerinoi-logariasmoi/spoudazw "Μαθαίνω περισσότερα")

![Χρεωστικές Κάρτες](https://www.nbg.gr/-/jssmedia/Images/idiwtes/kathimerines-sunallages/trapezikes-kartes/new-xrewstikes-kartes-pg29-iStock-469932264_-Card-800x480.jpg?rev=4a3ca2eea6724e77a40aac5a7ca5f0e2)

### Χρεωστικές κάρτες 

Κάντε πιο εύκολη την καθημερινότητά σας με ασφαλείς συναλλαγές

[Μαθαίνω περισσότερα](/el/idiwtes/kathimerines-sunallages/trapezikes-kartes/xrewstikes-kartes "Μαθαίνω περισσότερα")

![Ασφάλιση Καρτών](https://www.nbg.gr/-/jssmedia/Images/idiwtes/asfalistika-programmata/asfaleia-kartas-proswpikwn-antikeimenwn/new-asfalisikartas-proswpikwn-antikeimenwn-1254473529_Card-800x480.jpg?rev=5f98779dc29245748296b1b1d87a7fde)

### Ασφάλεια καρτών

Κάντε την καθημερινότητά σας πιο ξέγνοιαστη, ασφαλίζοντας τις κάρτες σας

[Μαθαίνω περισσότερα](/el/idiwtes/asfalistika-programmata/asfaleia-kartas-proswpikwn-antikeimenwn/asfalisi-kartwn "Μαθαίνω περισσότερα")

![go4more](https://www.nbg.gr/-/jssmedia/Images/go4more/961747868-go4more-800x480.jpg?rev=cadb64ebc78b408f9266ac5b9e5abb56)

### Go For More

Ένα πρόγραμμα που σας επιβραβεύει για τη συνολική σας σχέση με την τράπεζα

[Μαθαίνω περισσότερα](/el/go4more "Μαθαίνω περισσότερα")

### Η εθνική μας ομάδα εξυπηρέτησης είναι εδώ

#### Για κάθε σας ανάγκη

Για ό,τι θέλετε να μάθετε, να ρωτήσετε και να αποκτήσετε, η εξειδικευμένη μας ομάδα είναι δίπλα σας, για να σας εξυπηρετήσει είτε από κοντά είτε τηλεφωνικά.

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

Κλείσιμο

Κλείσιμο

---

## Metadata

- **URL**: https://www.nbg.gr/el/idiwtes/daneia/stegastika-daneia/spiti-mou-ii-kratiko-programma-stegasis
- **Scraped At**: 2025-05-31T19:56:30.366700
- **Links Found**: 237
- **Images Found**: 13
