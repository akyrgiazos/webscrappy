---
url: https://www.nbg.gr/el/idiwtes/daneia/stegastika-daneia/episkeuastika-daneia/anavathmizw-to-spiti-mou
title: «Αναβαθμίζω το σπίτι μου» | Εθνική Τράπεζα
description: Ανακαλύψτε το πρόγραμμα «Αναβαθμίζω το σπίτι μου» για παρεμβάσεις ενεργειακού χαρακτήρα σε κατοικίες. Μπείτε στο nbg.gr για περισσότερα!
scraped_at: 2025-05-31T19:56:26.870792
status_code: 200
---

# «Αναβαθμίζω το σπίτι μου» | Εθνική Τράπεζα

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

# 

![](https://www.nbg.gr/-/jssmedia/Images/idiwtes/daneia/stegastika-daneia/episkeuastika-daneia/anavathmizo-to-spiti-mou/anavathmizw-logo3-copy.png?h=79&w=200&rev=739f1aec674948fc88fc421feadde8f9&hash=236A829189C3381C5033ADBAAD2CCBD2)

Στην Εθνική Τράπεζα συμμετέχουμε στο νέο συγχρηματοδοτούμενο πρόγραμμα «Αναβαθμίζω το Σπίτι μου» για παρεμβάσεις ενεργειακού χαρακτήρα σε κατοικίες με τη συμμετοχή του Ταμείου Ανάκαμψης & Ανθεκτικότητας κατά 75% βάσει του Ν. 4820/2021 (άρθρο 197Α) και της [ΚΥΑ 190078/2024 (ΦΕΚ 6896/Β/2024)](https://www.nbg.gr/-/jssmedia/Files/Idiwtes/daneia/kya-anavathmizo-to-spiti-mou.pdf?rev=7aaa2515f0744bf4905766ff7005b062&hash=3FF32DBB53DE98C58E8B9DD0B168A609). 

Αναβαθμίστε κι εσείς το σπίτι σας με παρεμβάσεις ενεργειακού χαρακτήρα και την υποστήριξη της Εθνικής Τράπεζας!

Συγκεκριμένα μπορείτε:

  * Να χρηματοδοτηθείτε για όλο το ποσό των εργασιών, από €5.000 έως και €25.000
  * Να επωφεληθείτε από άτοκο δάνειο χωρίς έξοδα
  * Να ολοκληρώσετε την αποπληρωμή σε διάστημα 3 έως 7 έτη
  * Να εκταμιεύσετε γρήγορα, καθώς δεν απαιτείται προσημείωση

Ακόμη μπορείτε να λάβετε επιπλέον χρηματοδότηση μέσω:

  * του προσωπικού δανείου ΕΞΠΡΕΣ, μέσω Δικτύου με απαλλαγή από την εφάπαξ δαπάνη και μειωμένο επιτόκιο (κατά 2 μονάδες)
  * του επισκευαστικού δανείου χωρίς εξασφαλίσεις «ΕΣΤΙΑ ΑΝΑΚΑΙΝΙΣΗ» με απαλλαγή από την εφάπαξ δαπάνη και μειωμένο επιτόκιο (κατά 1 μονάδα)

Το «Αναβαθμίζω το Σπίτι μου» που διαχειρίζεται η Ελληνική Αναπτυξιακή Τράπεζα Α.Ε υλοποιείται στο πλαίσιο του Δανειακού Προγράμματος του Ταμείου Ανάκαμψης και Ανθεκτικότητας με τη χρηματοδότηση της Ευρωπαϊκής Ένωσης-NextGenerationEU.

## Με 2 λόγια:

  * Μέχρι €25.000
  * Πλήρης επιδότηση τόκων για όλους
  * Χωρίς προσημείωση

[Κλείνω ραντεβού](/el/footer/book-an-appointment)[Ενδιαφέρομαι](/el/idiwtes/daneia/stegastika-daneia/episkeuastika-daneia/anavathmizw-to-spiti-mou/forma-anavathmizo)

## Πριν ξεκινήσετε 

  * **Τα απαραίτητα έγγραφα**  
Θα χρειαστούμε την ταυτότητα ή το διαβατήριο ή και την άδεια παραμονής στη χώρα, ανάλογα με την υπηκοότητά σας.
  * **Αποδεικτικά του εισοδήματός σας**  
Θα χρειαστούμε εκκαθαριστικό σημείωμα του τελευταίου έτους και δικαιολογητικό βάσει της απασχόλησής σας (βεβαίωση μισθοδοσίας ή ΦΠΑ/ΑΠΥ).
  * **Απαραίτητα δικαιολογητικά Προγράμματος  
**Δείτε [εδώ](https://www.nbg.gr/-/jssmedia/Files/Idiwtes/Forms-for-loans/anavathmizo-dikaiologitika.pdf?rev=e12b75fb47af45e7841a784d06da5841&hash=B1229E5C877DE8F530DE1E271DCBAA22) την πλήρη λίστα δικαιολογητικών. Για την καλύτερη προετοιμασία σας, βρείτε [εδώ](https://www.nbg.gr/-/jssmedia/Files/Idiwtes/Forms-for-loans/anavathmizo-proipologismos.pdf?rev=32835ddb5a30478a9f3cfa7aa16d2d65&hash=412B332347321351CCE811E808EA430E) τον πίνακα προϋπολογισμού εργασιών, τον οποίο θα πρέπει να προσκομίσετε συμπληρωμένο και υπογεγραμμένο από μηχανικό.

## Για να κάνετε την αίτηση

Η πρώτη σας επίσκεψη

Για να ξεκινήσετε τη διαδικασία, θα χρειαστεί να έρθετε σε ένα κατάστημα, να μας φέρετε τα δικαιολογητικά και να υποβάλετε την αίτηση. Για την καλύτερη προετοιμασία σας, συμβουλευθείτε τη λίστα με το σύνολο των δικαιολογητικών που θα χρειαστούμε.

Διαδικασία προέγκρισης

Εφόσον η αίτηση προεγκριθεί, θα επικοινωνήσουμε άμεσα μαζί σας για να σας ενημερώσουμε για το αποτέλεσμα

Υπογραφή σύμβασης & πρώτη εκταμίευση

Εφόσον όλα είναι έτοιμα μετά την προσκόμιση των δικαιολογητικών, θα σας καλέσουμε να έρθετε στο Κατάστημά μας για να υπογράψουμε τη σύμβαση του δανείου και θα μπορείτε να πάρετε προκαταβολή για να ξεκινήσετε άμεσα τις εργασίες. Η εκταμίευση γίνεται στον καταθετικό λογαριασμό σας.

## Έχετε απορίες;

Ποιο είναι το μέγιστο ποσό δανείου που μπορώ να πάρω;

Έχετε τη δυνατότητα να χρηματοδοτήσετε έως και το 100% του κόστους για την υλοποίηση ενεργειακών παρεμβάσεων, με ανώτατο όριο €25.000 (ελάχιστο €5.000).

Ποιο είναι το επιτόκιο του δανείου;

Το επιτόκιο του δανείου "Αναβαθμίζω το Σπίτι μου" επιδοτείται πλήρως, επομένως το δάνειο είναι άτοκο. Επίσης το δάνειο απαλλάσσεται από την εισφορά Ν. 128/75 (σήμερα 0,12%)

Ποια είναι η διάρκεια του δανείου;

Η διάρκεια του δανείου είναι από 3 έως 7 έτη.

Τι αφορά το δάνειο «Αναβαθμίζω το σπίτι μου»;

Το δάνειο «Αναβαθμίζω το σπίτι μου» αφορά την αναβάθμιση της κατοικίας σας με παρεμβάσεις ενεργειακού χαρακτήρα. Συγκεκριμένα, μπορείτε να χρηματοδοτηθείτε για:

  * Θερμομόνωση (εσωτερική/εξωτερική)
  * Κατασκευή πράσινης στέγης
  * Τοποθέτηση Ενεργειακών Κουφωμάτων-υαλοπινάκων
  * Τοποθέτηση Ηλιακού Θερμοσίφωνα
  * Εγκατάσταση συστημάτων εξωτερικής μόνιμης Σκίασης (όχι τέντες) 
  * Τοποθέτηση συστήματος Θέρμανσης-Ψύξης, αποκλειστικά με ΑΠΕ ή με σύστημα συμπαραγωγής ηλεκτρισμού και θερμότητας υψηλής απόδοσης (π.χ. αντλία θερμότητας, κλιματιστικά inverter κλάσης Α+)
  * Εγκατάσταση συστημάτων θερμοστατικής ρύθμισης
  * Εγκατάσταση συστήματος αποθήκευσης ενέργειας (συσσωρευτές) από ΑΠΕ
  * Εγκατάσταση φωτοβολταϊκών, ανεμογεννητριών ή άλλων ΑΠΕ
  * Εργασίες/Υπηρεσίες Τεχνικού συμβούλου-Μηχανικού

 _Ο ΦΠΑ είναι επιλέξιμη δαπάνη από το Πρόγραμμα και συμπεριλαμβάνεται στο ποσό του δανείου._

Οι παρεμβάσεις που χρηματοδοτούνται θα πρέπει να υλοποιούνται και τα φορολογικά παραστατικά να έχουν εκδοθεί σε χρόνο μεταγενέστερο της ημερομηνίας υπαγωγής στο Πρόγραμμα.

Ποιες είναι οι προθεσμίες του Προγράμματος;

  * Εντός 60 ημερών από υπαγωγή σας στο Πρόγραμμα, θα πρέπει να υπογράψετε τη δανειακή σύμβαση.
  * Επιπλέον, εντός 18 μηνών από την υπογραφή της δανειακής σύμβασης θα πρέπει να έχετε ολοκληρώσει τις παρεμβάσεις που χρηματοδοτούνται στο πλαίσιο του Προγράμματος. 

Πώς μπορώ να κάνω αίτηση για το Πρόγραμμα;

Μπορείτε να υποβάλετε την αίτησή σας στο κατάστημα της Εθνικής Τράπεζας που σας εξυπηρετεί. 

Η αίτηση πρέπει να συνοδεύεται από τα δικαιολογητικά που προβλέπει το Πρόγραμμα (αριθμός παροχής ηλεκτρικού ρεύματος, οικοδομική άδεια και τίτλος ιδιοκτησίας του ακινήτου, Ε1). Αφού ελεγχθεί ότι πληρούνται οι προϋποθέσεις επιλεξιμότητας, ακολουθεί η αξιολόγηση της πιστοληπτικής σας ικανότητας. 

Για τη διευκόλυνσή σας, κλείστε ραντεβού online εύκολα και γρήγορα, πατώντας [εδώ](/el/footer/book-an-appointment).

Πώς πραγματοποιείται η εξόφληση των δόσεων;

Οι δόσεις του δανείου είναι τοκοχρεολυτικές και πληρώνονται μηνιαίως, με την πρώτη εξόφληση να γίνεται έναν μήνα μετά την εκταμίευση. Η αποπληρωμή γίνεται αυτόματα κάθε μήνα, την ίδια ημερομηνία, μέσω του λογαριασμού ΕΤΕ που έχετε δηλώσει γι’ αυτόν τον σκοπό στην Εθνική Τράπεζα.

Πώς καταβάλλεται το δάνειο στον λογαριασμό μου;

Υπάρχει δυνατότητα για εκταμίευση εφάπαξ ή τμηματικά.

Πώς κερδίζω πόντους Go For More;

Κάθε φορά που πληρώνετε με συνέπεια τη δόση σας, κερδίζετε πόντους Go For More, αρκεί να είστε κάτοχοι χρεωστικής ή πιστωτικής κάρτας της Εθνικής και να είστε εγγεγραμμένοι στο πρόγραμμα. 

Πώς μπορώ να αλλάξω τα στοιχεία μου;

Για να ενημερώσετε τα στοιχεία σας χρειάζεστε μόνο κωδικούς Internet Banking. Μέσω της υπηρεσίας eGov-KYC, αλλάζετε τα στοιχεία εισοδήματος, επικοινωνίας, διεύθυνσης και επαγγέλματος ή ανεβάζετε τα αντίστοιχα επιβεβαιωτικά έγγραφα.

Αλλιώς, μπορείτε να έρθετε σε ένα κατάστημα για να δηλώσετε οποιαδήποτε αλλαγή στοιχείων. Μπορείτε να δείτε όλα τα απαραίτητα έγγραφα στο έντυπο: "[Συστηθήκατε; Αν όχι…κάντε το τώρα](https://www.nbg.gr/-/jssmedia/Files/Idiwtes/generic/Sistithikate.pdf?rev=24e8ed587edb4e809b8f15b90ddcaeb9&hash=4315A083290149E6F2D9240FAA9F4869)".

Τι γίνεται αν δεν λάβω έγκαιρα το ειδοποιητήριο;

Στέλνουμε το ειδοποιητήριο κάθε μήνα στη διεύθυνση που μας έχετε δηλώσει. Αν δεν το παραλάβετε για λόγους που δεν σχετίζονται με την τράπεζα, η δόση σας θα εισπραχθεί, όπως προβλέπεται στη σύμβασή σας. Για οποιαδήποτε ερώτηση όμως μπορείτε να απευθύνεστε στο κατάστημα που σας εξυπηρετεί. 

Περισσότερα

![](https://www.nbg.gr/-/jssmedia/Images/idiwtes/daneia/stegastika-daneia/episkeuastika-daneia/anavathmizo-to-spiti-mou/anabatmizo-to-spiti-mou-banner.JPG?rev=f6a5c90f4e0a42d3a2ef2c7554e0e4ca&hash=6ACB28B6942090D75C048F9756AEA3AA)

### Η εθνική μας ομάδα εξυπηρέτησης είναι εδώ

#### Για κάθε σας ανάγκη

Για ό,τι θέλετε να μάθετε, να ρωτήσετε και να αποκτήσετε, η εξειδικευμένη μας ομάδα είναι δίπλα σας, για να σας εξυπηρετήσει είτε από κοντά είτε τηλεφωνικά.

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

Κλείσιμο

Κλείσιμο

---

## Metadata

- **URL**: https://www.nbg.gr/el/idiwtes/daneia/stegastika-daneia/episkeuastika-daneia/anavathmizw-to-spiti-mou
- **Scraped At**: 2025-05-31T19:56:26.870792
- **Links Found**: 236
- **Images Found**: 6
