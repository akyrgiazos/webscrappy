---
url: https://www.nbg.gr/el/footer/ola-osa-xreiazeste-gia-tin-asfaleia-twn-sunallagwn-sas
title: Όλα όσα χρειάζεστε για την ασφάλεια των συναλλαγών σας
description: Ενημερωθείτε για τα σύγχρονα εργαλεία που προσφέρει η Εθνική Τράπεζα για την ασφάλεια των συναλλαγών σας. Μάθετε περισσότερα στο site!
scraped_at: 2025-05-31T19:55:45.015529
status_code: 200
---

# Όλα όσα χρειάζεστε για την ασφάλεια των συναλλαγών σας

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

# 

Ενημερωθείτε για τα σύγχρονα μέτρα προστασίας και τις δυνατότητες έγκαιρης ενημέρωσης που σας προσφέρουμε σύμφωνα με τα διεθνή πρότυπα ασφαλείας. Η διασφάλιση των συναλλαγών σας μέσω Internet, τηλεφώνου και ΑΤΜ, αφορά τόσο στην προστασία των προσωπικών σας στοιχείων, όσο και στην εξασφάλιση του απορρήτου και απαραβίαστου των συναλλαγών σας.

**Η Εθνική Τράπεζα δεν θα σας ζητήσει ποτέ τα στοιχεία ασφαλείας της κάρτας σας (PIN, CVV) ή τους κωδικούς Internet & Mobile Banking μέσω μηνυμάτων email, SMS, Viber κλπ, ούτε μέσω συνδέσμων που περιέχονται στα μηνύματα αυτά. **

## 

### Γρήγορες ενέργειες στις οποίες μπορείτε να προχωρήσετε αν υποπτεύεστε ότι έχετε πέσει θύμα απάτης

  * Επικοινωνήστε αμέσως μαζί μας στην τηλεφωνική γραμμή +30 210 48 48 484, αναφέροντας το λεκτικό «απάτη».

  * [Συνδεθείτε](https://ibank.nbg.gr/web/?deeplink=accounts_products) στο Digital Banking, από το κινητό ή τον υπολογιστή σας, και παγώστε την κάρτα ή/και τις μεταφορές από τον λογαριασμό σας. Μπορείτε επίσης να τροποποιήσετε το ανώτατο ημερήσιο όριο για τις συναλλαγές της κάρτας ή/και του λογαριασμού σας, μέχρι να βεβαιωθείτε αν όντως έχει συμβεί κάποια απάτη. Περισσότερες πληροφορίες μπορείτε να μάθετε [εδώ](/el/idiwtes/kathimerines-sunallages/digital-banking/dunatotites-internet-mobile-banking/online-diaxeirisi-ruthmisewn-kartwn-kai-logariasmou).

  * [Συνδεθείτε](https://ibank.nbg.gr/web/?deeplink=accounts_products) στο Digital Banking, από το κινητό ή τον υπολογιστή σας, και δηλώστε απώλεια/κλοπή της κάρτας σας, αν είστε βέβαιοι ότι έχει κλαπεί ή ότι τη χάσατε. Μπορείτε επίσης να κάνετε επανέκδοση κάρτας.

[Περισσότερα]()[Λιγότερα]()

## 

### Αναγνωριστικό πελάτη 

Εφόσον είστε πελάτης της Εθνικής Τράπεζας, σε κάθε email που αφορά σε προϊόντα και υπηρεσίες της τράπεζας, θα αναγράφεται πάνω δεξιά το ονοματεπώνυμό σας και μέρος του προσωπικού αριθμού πελάτη (ΣΥΔΙΠΕΛ) που τηρείτε στην τράπεζα.

### Branded bitly 

Σε κάθε προωθητική επικοινωνία μαζί σας μέσω SMS που περιέχει σύνδεσμο (link), αυτό εμφανίζεται με ένα μοναδικό συντομευμένο εταιρικό URL με την μορφή **group.nbg.gr/123abc**

### Εταιρικό Viber 

Για τις επικοινωνίες μέσω της εφαρμογής Viber θα λαμβάνετε το μήνυμά μας από τον επαγγελματικό λογαριασμό της Εθνικής Τράπεζας που τηρείται στην πλατφόρμα και πληροί τους κανόνες κρυπτογράφησης και ανταλλαγής μηνυμάτων.

### Ισχυρή ταυτοποίηση 

Η ταυτοποίησή σας με 2 στοιχεία και ο κωδικός μίας χρήσης (ΟΤP) παρέχουν τη μεγαλύτερη δυνατή ασφάλεια για τη διενέργεια των συναλλαγών σας με κάρτα στο διαδίκτυο.

[Μαθαίνω περισσότερα](/el/idiwtes/apories/videos/isxuri-tautopoihsi-pelati-gia-sunallages-se-e-commerce-sites "Μαθαίνω περισσότερα")

### NBG authenticator

Κατεβάζοντας την εφαρμογή NBG Authenticator στο κινητό σας μπορείτε να εγκρίνετε κάθε συναλλαγή σας σε e-shop γρήγορα και με ασφάλεια.

[Μαθαίνω περισσότερα](/el/idiwtes/kathimerines-sunallages/digital-banking/efarmoges/nbg-authenticator "Μαθαίνω περισσότερα")

### Ισχυρή κρυπτογράφηση 

Οι συναλλαγές που διενεργούνται μέσω Digital Banking διασφαλίζονται από ισχυρή κρυπτογράφηση σύμφωνα με τις βέλτιστες πρακτικές.

### Κέντρο ειδοποιήσεων/ Push Alerts 

Μπορείτε να λαμβάνετε ειδοποιήσεις, όπως push notifications, να ενημερώνεστε άμεσα για κάθε κίνηση του λογαριασμού σας και να ανατρέχετε σε παλαιότερες επικοινωνίες μας.

### Αναγνωρισμένα ψηφιακά πιστοποιητικά 

Χρησιμοποιούμε ψηφιακά πιστοποιητικά από διεθνώς αναγνωρισμένους οργανισμούς έκδοσης και έτσι εξασφαλίζουμε την αυθεντικότητα των ιστοσελίδων μας.

### Λειτουργία αυτόματης αποσύνδεσης 

Για τη μεγαλύτερη ασφάλεια των λογαριασμών σας, εφαρμόζεται λειτουργία αυτόματης αποσύνδεσης ύστερα από μία προκαθορισμένη χρονική διάρκεια αδράνειας.

## Γραμμή για άμεση επικοινωνία 

Σε περίπτωση που πέσατε θύμα απάτης (fraud) μπορείτε κάθε στιγμή να επικοινωνήσετε μαζί μας στο τηλέφωνο +30 210 48 48 484, αναφέροντας το λεκτικό «απάτη».

## Περισσότερες συμβουλές ασφαλείας

Επισκεφθείτε χρήσιμες πηγές πληροφόρησης από Φορείς όπως η Ελληνική Ένωση Τραπεζών

###  Μια παύση αρκεί για να αποφύγουμε την ηλεκτρονική απάτη

[Μαθαίνω περισσότερα](https://www.hba.gr/info/PhishingCamp)

### Ενημέρωση και ευαισθητοποίηση για την τυπολογία απάτης «SIM Swapping»

[Μαθαίνω περισσότερα](https://www.hba.gr/Media/Details/431)

### Ενημέρωση και ευαισθητοποίηση για την τυπολογία απάτης που αφορά σε τηλεφωνικές κλήσεις για «υποτιθέμενη» βλάβη υπολογιστή

[Μαθαίνω περισσότερα](https://www.hba.gr/Media/Details/446)

### Οι δέκα πιο συχνές απάτες και τι μπορείτε να κάνετε για να τις αποφύγετε

[Μαθαίνω περισσότερα](https://www.nbg.gr/-/jssmedia/Files/Footer/ola-osa-xreiazeste-gia-tin-asfaleia-twn-sunallagwn-sas/Merged-Cyberscams)

## Σε απόπειρες ηλεκτρονικής απάτης, δύναμή μας η ενημέρωση!

Παρακολουθήστε τα παρακάτω σχετικά βίντεο για να πραγματοποιείτε τις συναλλαγές σας σε ψηφιακά περιβάλλοντα με ασφάλεια και ευελιξία.

00:00

### Προστασία από επιθέσεις μέσω κωδικών πρόσβασης

00:00

### Στατιστικά στοιχεία για κωδικούς πρόσβασης

00:00

### Προστασία από επιθέσεις μέσω κωδικών πρόσβασης

00:00

### Στατιστικά στοιχεία για κωδικούς πρόσβασης

## Βασικές οδηγίες για να παραμείνετε ασφαλείς

Διαβάστε τις πιο ενημερωμένες συμβουλές και εξασφαλίστε την προστασία των τραπεζικών σας δεδομένων.

### 

Πληκτρολογήστε την ηλεκτρονική διεύθυνση της τράπεζας και μην ακολουθείτε αποτελέσματα από μηχανές αναζήτησης, ή συνδέσμους που περιλαμβάνονται σε email ή μηνύματα.

Ελέγξτε πως η ιστοσελίδα https://www.nbg.gr δεν περιλαμβάνει άλλα γράμματα ή αριθμούς και κάντε κλικ στο εικονίδιο του λουκέτου, ώστε να βεβαιωθείτε ότι η σύνδεση είναι ασφαλής.

Πριν πατήσετε επιβεβαίωση, ελέγξετε προσεκτικά την συναλλαγή που περιγράφεται στο μήνυμα με τον κωδικό μίας χρήσης (OTP) που λαμβάνετε στο κινητό σας.

Αποφύγετε τη χρήση δημόσιων ή κοινόχρηστων δικτύων για την σύνδεσή σας στο Ιnternet Banking όταν πρόκειται να κάνετε κάποια τραπεζική συναλλαγή.

Μην αποθηκεύετε ποτέ τους κωδικούς σας σε οποιαδήποτε συσκευή σας.

Αλλάζετε τουλάχιστον ανά εξάμηνο τους κωδικούς πρόσβασής σας.

[]()

### 

Εγκαταστήστε στις συσκευές σας ένα πρόγραμμα προστασίας από κακόβουλο λογισμικό το οποίο θα ενημερώνετε τακτικά.

Βεβαιωθείτε πως κάθε e-mail που λαμβάνετε αντιστοιχεί στο όνομα του προσώπου που εμφανίζεται ως αποστολέας.

Αγνοείστε και διαγράψτε μηνύματα αμφίβολης προέλευσης και μην ακολουθείτε συνδέσμους (links) που περιλαμβάνουν και οι οποίοι παραπέμπουν σε ιστοσελίδες.

Μην αποκαλύπτετε μέσω τηλεφώνου, email, φόρμας στο Internet, ή μέσων κοινωνικής δικτύωσης, εμπιστευτικά στοιχεία σας όπως το username, το password, τα στοιχεία της κάρτας σας και του PIN, κωδικούς μίας χρήσης (OTP), και άλλους κωδικούς.

Χρησιμοποιείτε πάντα τις πιο ενημερωμένες εκδόσεις Internet browsers (π.χ. Chrome, Microsoft Edge), οι οποίες εξασφαλίζουν προηγμένο σχεδιασμό ασφαλείας.

Επικοινωνήστε αμέσως μαζί μας στο +30 210 48 48 484, σε κάθε περίπτωση υπόνοιας διαρροής των κωδικών ασφαλείας σας ή απάτης, αναφέροντας το λεκτικό «απάτη».

[]()

## Σας παρέχουμε τα πιο σύγχρονα εργαλεία προστασίας και την πιο έγκυρη ενημέρωση, ώστε οι συναλλαγές και τα δεδομένα σας να παραμένουν ασφαλή. 

## Phishing: Όλα όσα χρειάζεται να γνωρίζετε για το «ηλεκτρονικό ψάρεμα»

Τι σημαίνει phishing

Με το όρο phishing περιγράφεται η απόπειρα υποκλοπής τραπεζικών δεδομένων σας με παραπλανητικά e-mails ή μηνύματα στο κινητό από υποτιθέμενες έμπιστες οντότητες. Βασικό στόχο αποτελούν η υποκλοπή των κωδικών για την πρόσβασή σας στο Digital Banking, καθώς και οι λεπτομέρειες τραπεζικών λογαριασμών ή πιστωτικών και χρεωστικών καρτών σας. 

Τα μηνύματα όπως SMS, e-mail ή και τηλεφωνικές κλήσεις (πχ. επιδιόρθωση «υποτιθέμενης» βλάβης), μοιάζουν να προέρχονται από την ίδια την τράπεζα ή από άλλους έμπιστους οργανισμούς και επιδιώκουν να σας παραπλανήσουν και να αποσπάσουν προσωπικά δεδομένα, όπως τον κωδικό πρόσβασής σας στο Digital Banking και λεπτομέρειες τραπεζικών λογαριασμών ή πιστωτικών και χρεωστικών καρτών σας. 

Πώς προστατεύομαι

Τα σύγχρονα συστήματα ταυτοποίησης της τράπεζας, καθώς επίσης και η κατάλληλη ενημέρωσή σας για αυτού του είδους τις απόπειρες μπορούν να σας προστατεύσουν. Η τράπεζα δεν θα σας ζητήσει ποτέ τους κωδικούς σας μέσω οιασδήποτε μορφής μηνύματος και δεν θα πρέπει ποτέ να συνδεθείτε στο Digital Banking μέσω συνδέσμου ενσωματωμένου σε οποιοδήποτε μήνυμα. 

Τα μηνύματα αυτά έχουν συνήθως τον χαρακτήρα του κατεπείγοντος, αλλά έχοντας ενημερωθεί μπορείτε να τα αναγνωρίσετε, και να παραμείνετε ασφαλείς. 

Αναγνωρίστε τα σημεία ένδειξης πιθανής επίθεσης

1\. Το μήνυμα ηλεκτρονικού ταχυδρομείου δεν προέρχεται από το domain (@nbg.gr) της Εθνικής Τράπεζας, ενώ θέλει να υποδείξει ότι σχετίζεται ή προέρχεται από αυτό.

2\. Υπάρχουν στο μήνυμα ηλεκτρονικού ταχυδρομείου επισυναπτόμενα αρχεία (πολύ συχνά αρχεία με κατάληξη .pdf, .zip)

3\. Εντοπίζεται φτωχή & λανθασμένη χρήση της ελληνικής γλώσσας ή γραμματικά λάθη.

4\. Το περιεχόμενο του e-mail/ sms/ τηλεφωνήματος σας ζητά να προβείτε σε κάποια ύποπτηενέργεια , πχ να μεταβείτε σε ένα σύνδεσμο και να εισαγάγετε συγκεκριμένες πληροφορίες.

5\. Οι σύνδεσμοι περιέχουν αναγραμματισμούς που παραπέμπουν σε υπαρκτές ηλεκτρονικές τοποθεσίες, παρεμφερείς με εκείνεςτης Εθνικής Τράπεζας, χωρίς όμως να ανήκουν στην τράπεζα.

Ενημερωθείτε για τις τελευταίες τεχνικές phishing

**SIM Swapping**

Τεχνική κατά την οποία οι επιτήδειοι καταφέρνουν να αποκτήσουν πρόσβαση σε προσωπικά δεδομένα του θύματος με διάφορους τρόπους, όπως μέσω κακόβουλων εφαρμογών, αναζητήσεων σε Social Media κ.λπ. Με τα δεδομένα αυτά, εξαπατούν τους παρόχους κινητής τηλεφωνίας για να αποκτήσουν νέα κάρτα SIM προς αντικατάσταση αυτής που έχει ο νόμιμος κάτοχος. Μόλις ενεργοποιήσουν τη νέα κάρτα, μπορούν πλέον να λαμβάνουν όλες τις κλήσεις και τα μηνύματα του νόμιμου κατόχου, ώστε να εκτελέσουν παράνομες δραστηριότητες. Δείτε την [αναλυτική ενημέρωση](https://www.hba.gr/Media/Details/431) της Ελληνικής Ένωσης Τραπεζών.

**Smishing**

Πλαστά μυνήματα σε μορφή γραπτών μηνυμάτων (SMS) που αποστέλλονται στα κινητά τηλέφωνα των υποψήφιων θυμάτων.

**Vishing**

Η προσπάθεια παραπλάνησης πραγματοποιείται μέσω τηλεφωνικής κλήσης. Πολύ διαδεδομένη είναι η προσπάθεια εξαπάτησης μέσω υποτιθέμενης επιδιόρθωσης της συσκευής (π.χ. ηλεκτρονικού υπολογιστή, smartphone) του υποψήφιου θύματος από γνωστή εταιρεία Πληροφορικής. Με τον τρόπο αυτό, πείθουν τα θύματά τους ότι η συσκευή απαιτεί κάποιου είδους παρέμβαση (π.χ. επισκευή) και εγκαθιστούν εφαρμογές που τους επιτρέπουν τον έλεγχο της συσκευής, ώστε να υποκλέψουν τα προσωπικά δεδομένα των θυμάτων που είναι καταχωρημένα σε αυτή. 

**Pharming (phishing without a lure)**

Οι χάκερς ή κάποιο malware που έχει εγκατασταθεί στον ηλεκτρονικό υπολογιστή του υποψήφιου θύματος μέσω του browser, τον κατευθύνει σε κάποια εικονική ιστοσελίδα.

**Spear Phishing**

Η τεχνική αυτή στοχεύει σε συγκεκριμένα άτομα. Οι χάκερς ερευνούν και εστιάζουν σε συγκεκριμένους στόχους στέλνοντας κατάλληλα προσαρμοσμένα ηλεκτρονικά μηνύματα.

**Whaling**

Στοχευμένο ηλεκτρονικό ψάρεμα που απευθύνεται σε «μεγάλους στόχους», π.χ. Διευθύνοντες Συμβούλους ή πολιτικούς.

**Clone Phishing**

Εξελιγμένη τεχνική παρεμβολής στην πραγματική αλληλογραφία. Ο εισβολέας κλωνοποιεί ένα νόμιμο ηλεκτρονικό μήνυμα από μια αξιόπιστη πηγή. Για το θύμα, το μήνυμα ηλεκτρονικού ταχυδρομείου ή το μήνυμα που λαμβάνει στο κινητό του φαίνεται να αποτελεί συνέχεια της συνομιλίας του, αλλά ενδέχεται να περιέχει κάποιο κακόβουλο σύνδεσμο. 

Πρόσθετες οδηγίες

  1. **Αποφύγετε τις διαδικτυακές απάτες**

Σε περίπτωση που κάποιος σας καλέσει από άγνωστο αριθμό και ισχυρίζεται ότι είναι εργαζόμενος σε γνωστή εταιρεία πληροφορικής, χωρίς εσείς να έχετε δηλώσει βλάβη του υπολογιστή σας, να διακόπτετε την κλήση.

  2. **Αποφύγετε τη χρήση μη αξιόπιστου λογισμικού**

Μην προχωράτε ποτέ στην εγκατάσταση λογισμικού απομακρυσμένης διαχείρισης που μπορεί να σας προτείνει κάποιος άγνωστος.

  3. **Προστατέψτε την παρουσία σας στο διαδίκτυο/ στα μέσα κοινωνικής δικτύωσης**

Αν το κινητό σας σταματήσει να λειτουργεί για ασυνήθιστους λόγους, επικοινωνήστε αμέσως με την τράπεζα και τον πάροχο κινητής τηλεφωνίας. Μερικές φορές μπορεί να χάσετε σήμα λόγω ευρύτερων προβλημάτων που επηρεάζουν την υπηρεσία κινητής τηλεφωνίας. Ωστόσο, εάν χάσετε την υπηρεσία σε μια θέση όπου συνήθως υπάρχει καλή κάλυψη δικτύου, είναι ασφαλέστερο να επικοινωνήσετε με την τράπεζα αλλά και τον πάροχο του δικτύου σας και να επιβεβαιώσετε ότι δεν έχει απενεργοποιηθεί η SIM σας.

  4. **Ενεργοποιήστε τις άμεσες ειδοποιήσεις για τις συναλλαγές σας**

Μην αποκαλύπτετε τον αριθμό του κινητού σας τηλεφώνου στα μέσα κοινωνικής δικτύωσης.

  5. **Προστατέψτε τις συσκευές σας**

Εγγραφείτε στις υπηρεσίες των οργανισμών που παρέχουν ειδοποιήσεις SMS και ηλεκτρονικού ταχυδρομείου όταν εκτελούνται συναλλαγές σας. Αν είστε χρήστης του NBG Mobile Banking, μπορείτε να λαμβάνετε άμεσες ειδοποιήσεις στο κινητό σας (Push Notifications) για κάθε εισερχόμενη ή εξερχόμενη συναλλαγή από τους λογαριασμούς και τις κάρτες σας.

  6. **Λύση****anti -****malware**

Μην απαντάτε ποτέ σε άγνωστα μηνύματα ή κλήσεις που σας ζητούν τα στοιχεία λογαριασμών σας και τον καταχωρημένο αριθμό του κινητού σας τηλεφώνου.

  7. **Κρατήστε ενημερωμένες τις συσκευές σας**

Ο υπολογιστής και οι συσκευές σας (tablet, έξυπνα κινητά / smartphones) πρέπει να έχουν πάντα τις τελευταίες ενημερώσεις λειτουργικού και εφαρμογών. Εγκαταστήστε και έχετε πάντα ενημερωμένο ένα αξιόπιστο πρόγραμμα προστασίας από κακόβουλο λογισμικό.

  8. **Ελέγξτε τις κινήσεις σας**

Να ελέγχετε συχνά τις κινήσεις των λογαριασμών σας.

  9. **Ενεργοποιείστε** **τις λειτουργίες ασφαλείας**

Να χρησιμοποιείτε τις λειτουργίες ασφαλείας που εμπεριέχονται στην συσκευή σας, όπως το κλείδωμα του πληκτρολογίου ή λειτουργία κλειδώματος του τηλεφώνου όταν δεν είναι σε χρήση.

  10. **Διαγράφετε επικοινωνίες της τράπεζας**

Να διαγράφετε τα γραπτά μηνύματα που λαμβάνετε από την τράπεζα, ιδιαίτερα σε περίπτωση που πρόκειται να χρησιμοποιήσει κάποιος τρίτος τη συσκευή σας.

  11. **Κρατήστε την τράπεζα ενημερωμένη**

Αν αλλάξετε τον αριθμό του κινητού σας τηλεφώνου, μεταβείτε άμεσα στο πλησιέστερο κατάστημα της τράπεζας για να το δηλώσετε.

  12. **Απενεργοποιείτε την τεχνολογία********NFC**

Αν κάποια συσκευή σας (π.χ. smartphone, smartwatch, tablet, κτλ) υποστηρίζει λειτουργία ανέπαφων πληρωμών μέσω τεχνολογίας NFC (Near Field Communications), είναι σημαντικό η λειτουργία να είναι απενεργοποιημένη όταν δεν πραγματοποιούνται συναλλαγές.

Σε περίπτωση που διαπιστώσετε πως έχουν γίνει συναλλαγές χωρίς την έγκρισή σας, [επικοινωνήστε μαζί μας](https://www.nbg.gr/el/footer/epikoinwnia) άμεσα.

##  Πληροφορίες και υποστήριξη 

Έχετε εξυπηρέτηση 24 ώρες το 24ωρο, 7 ημέρες την εβδομάδα 

Καλέστε το αυτόματο Κέντρο Τηλεφωνικής Εξυπηρέτησης στο +30 210 48 48 484 από την Ελλάδα ή το εξωτερικό για πληροφορίες και υποστήριξη σχετικά με:

• τις υπηρεσίες Internet, Phone & Mobile Banking

• την ενεργοποίηση της κάρτας σας

• τυχόν απώλεια:

\- της κάρτας σας

\- των κωδικών πρόσβασης στο Internet, Mobile και Phone Banking

\- της συσκευής κινητού τηλεφώνου που έχετε δηλώσει κατά την εγγραφή για χρήση της υπηρεσίας αποστολής ΟΤΡ μέσω της εφαρμογής viber ή με SMS

\- της κάρτας SIM.

## Μπορεί να σας ενδιαφέρουν

Ανακαλύψτε ακόμη περισσότερους τρόπους να καλύψετε τις ανάγκες σας.

![Πρόσθετος παράγοντας ταυτοποίησης συναλλαγών \(3FA\) ](https://www.nbg.gr/-/jssmedia/Images/idiwtes/kathimerines-sunallages/digital-banking/dunatotites-internet-mobile-banking/3fa-taytopoihsh/gr-prosthetos-paragontas-tautopoishs-sunallagwn-3fa-800x800.png?rev=46fad65657fe4ef3964c18dcc8e9defc)

### Κωδικός Ασφάλειας Συναλλαγών

Ανακαλύψτε έναν επιπλέον τρόπο για την ταυτοποίησή σας για συναλλαγές που ξεπερνούν αθροιστικά τα €1.000/ημέρα.

[Μαθαίνω περισσότερα](/el/idiwtes/kathimerines-sunallages/digital-banking/dunatotites-internet-mobile-banking/prosthetos-paragontas-tautopoishs-sunallagwn-3fa "Μαθαίνω περισσότερα")

![H ασφάλεια των καρτών και των λογαριασμών σας](https://www.nbg.gr/-/jssmedia/Images/idiwtes/kathimerines-sunallages/digital-banking/dunatotites-internet-mobile-banking/Horizontal-800x480-shutterstock-2184781499-01-01-asfaleia-kartwn.png?rev=8a1aa024a02d4d84a2282f1b569b31d6)

### H ασφάλεια των καρτών και των λογαριασμών σας

Διαχειριστείτε τις ρυθμίσεις ασφαλείας εύκολα και γρήγορα, από το κινητό ή τον υπολογιστή σας.

[Μαθαίνω περισσότερα](/el/idiwtes/kathimerines-sunallages/digital-banking/dunatotites-internet-mobile-banking/online-diaxeirisi-ruthmisewn-kartwn-kai-logariasmou "Μαθαίνω περισσότερα")

![ibank alerts](https://www.nbg.gr/-/jssmedia/Images/idiwtes/kathimerines-sunallages/digital-banking/pg65-iStock-1249175903-anoigma-trapezikou-logariasmou-onlineinternet-bankingi-bank-alerts800x480px.jpg?rev=-1)

### Alerts

Έχετε άμεση ενημέρωση στον υπολογιστή και το κινητό σας.

[Μαθαίνω περισσότερα](/el/idiwtes/kathimerines-sunallages/digital-banking/dunatotites-internet-mobile-banking/alerts)

![ishiri taftopiisi](https://www.nbg.gr/-/jssmedia/Images/idiwtes/kathimerines-sunallages/digital-banking/PG44-shutterstock_400680607-Card-800x480.jpg?rev=-1)

### Ισχυρή Ταυτοποίηση

Ενημερωθείτε για την ισχυρή ταυτοποίηση πελάτη, που στόχο έχει την ασφάλεια των συναλλαγών σας.

[Μαθαίνω περισσότερα](/el/idiwtes/apories/videos/isxuri-tautopoihsi-pelati-gia-sunallages-se-e-commerce-sites)

![NBG Authenticator](https://www.nbg.gr/-/jssmedia/Images/idiwtes/kathimerines-sunallages/digital-banking/IdiotesXreiazomaiKathimerinaInternetBankingAccountAggregationCard800x480.jpg?rev=c83a5a362bb34a3f8cd341e8bd1de986)

### NBG Authenticator

Μπορείτε να πραγματοποιείτε όλες σας τις ηλεκτρονικές αγορές με ισχυρή ταυτοποίηση από το κινητό σας.

[Μαθαίνω περισσότερα](/el/idiwtes/kathimerines-sunallages/digital-banking/efarmoges/nbg-authenticator)

![otp](https://www.nbg.gr/-/jssmedia/Images/idiwtes/kathimerines-sunallages/digital-banking/pg59-980838288_internet-bankingekdosi-kwdikwn-e-bankingCard-800x480.jpg?rev=-1)

### OTP

Κάθε φορά που κάνετε μία συναλλαγή από τον υπολογιστή ή το κινητό σας, την εγκρίνετε με fast login PIN ή βιομετρικά στοιχεία για μεγαλύτερη ασφάλεια.

[Μαθαίνω περισσότερα](/el/idiwtes/kathimerines-sunallages/digital-banking/dunatotites-internet-mobile-banking/egkrish-sunallagwn)

![Push Notifications](https://www.nbg.gr/-/jssmedia/Images/business-banking/diaxeirizomai-kathhmerina/digital-banking/dunatotites-internet-and-mobile-banking/pg1609-dunatotites-internet-mobile-banking00x480.jpg?rev=-1)

### Push Notifications

Λαμβάνετε ειδοποιήσεις στο κινητό σας, μετά από κάθε συναλλαγή, για καλύτερο έλεγχο των οικονομικών σας.

[Μαθαίνω περισσότερα](/el/idiwtes/kathimerines-sunallages/digital-banking/dunatotites-internet-mobile-banking/push-notifications)

### Η εθνική μας ομάδα εξυπηρέτησης είναι εδώ

#### Για κάθε σας ανάγκη

Για ό,τι θέλετε να μάθετε, να ρωτήσετε και να αποκτήσετε, η εξειδικευμένη μας ομάδα είναι δίπλα σας, για να σας εξυπηρετήσει είτε από κοντά είτε τηλεφωνικά.

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

Κλείσιμο

Κλείσιμο

---

## Metadata

- **URL**: https://www.nbg.gr/el/footer/ola-osa-xreiazeste-gia-tin-asfaleia-twn-sunallagwn-sas
- **Scraped At**: 2025-05-31T19:55:45.015529
- **Links Found**: 242
- **Images Found**: 11
