---
url: https://www.nbg.gr/el/idiwtes/daneia/stegastika-daneia/daneia-akinitwn/to-prwto-mou-spiti-daneio-gia-agora-prwths-katoikias
title: τo Πρώτο μου Σπίτι – Δάνειο για αγορά πρώτης κατοικίας
description: Ανακαλύψτε το δάνειο για αγορά πρώτης κατοικίας «το Πρώτο μου Σπίτι». Μπείτε στο site της Εθνικής Τράπεζας για περισσότερα!
scraped_at: 2025-05-31T19:56:24.794213
status_code: 200
---

# τo Πρώτο μου Σπίτι – Δάνειο για αγορά πρώτης κατοικίας

# 

  * [Ιδιώτες](/el/idiwtes)
  * [Δάνεια](/el/idiwtes/daneia)
  * [Στεγαστικά Δάνεια](/el/idiwtes/daneia/stegastika-daneia)
  * [Δάνεια για Αγορά Ακινήτων](/el/idiwtes/daneia/stegastika-daneia/daneia-akinitwn)
  * το Πρώτο μου Σπίτι 

Με το Πρώτο μου Σπίτι, στηρίζουμε τους ενδιαφερόμενους έως 50 ετών προκειμένου να αποκτήσουν το πρώτο τους σπίτι, με προνομιακούς όρους.

Συγκεκριμένα, μπορείτε να εξασφαλίσετε:

  * Χρηματοδότηση έως 90% της εμπορικής αξίας του ακινήτου
  * Ποσό δανείου έως 350.000€
  * Δυνατότητα επιλογής σταθερού επιτοκίου που ξεκινά από 2,9%
  * Διάρκεια αποπληρωμής έως 40 έτη (75 ετών στη λήξη του δανείου) 
  * Απαλλαγή από τη δαπάνη εξέτασης αιτήματος
  * Δυνατότητα παρακολούθησης της αίτησής σας μέσω Internet Banking

Ακόμη μπορείτε: 

  * Να λάβετε επιπλέον χρηματοδότηση μέσω του προσωπικού δανείου ΕΞΠΡΕΣ με ευνοϊκούς όρους χρηματοδότησης, μέσω Καταστήματος
  * Να επωφεληθείτε από το πρόγραμμα επιβράβευσης Go For More
  * Να εξυπηρετηθείτε από ειδική τηλεφωνική γραμμή, καλώντας στο 210 4848484 και αναφέροντας «Στεγαστικά»
  * Να διαχειριστείτε το δάνειο και την αποπληρωμή του μέσω Internet Banking και Mobile Banking
  * Να εξοφλήσετε πρόωρα το δάνειο χωρίς επιβάρυνση

## Με 2 λόγια:

  * Για ενδιαφερόμενους έως 50 ετών
  * Ποσοστό χρηματοδότησης έως 90%
  * Ποσό δανείου μέχρι 350.000€ 
  * Προνομιακό επιτόκιο
  * Αποπληρωμή σε έως 40 χρόνια

[Μαθαίνω περισσότερα](/el/footer/epikoinwnia)

[Mιλάω με εκπρόσωπο](#)

## Πριν ξεκινήσετε

### Τα απαραίτητα έγγραφα

Για να αποκτήσετε την κατοικία που επιθυμείτε, πρέπει να προσκομίσετε στην Τράπεζα τα απαραίτητα έγγραφα. Συγκεκριμένα, χρειαζόμαστε ταυτότητα ή διαβατήριο ή άδεια παραμονής, ανάλογα με την υπηκοότητά σας.

### Αποδεικτικά του εισοδήματός σας

Θα χρειαστούμε πρόσφατα εκκαθαριστικά σας σημειώματα και ένα δικαιολογητικό που θα αποδεικνύει την κατάσταση απασχόλησής σας (όπως πιστοποιητικό μισθοδοσίας, απόδειξη σύνταξης ή φορολογική δήλωση ΦΠΑ/ΑΠΥ). Επίσης, θα πρέπει να μας προσκομίσετε έγγραφο που θα αφορά στην ακίνητη περιουσία σας (όπως δήλωση ΕΝΦΙΑ ή έντυπο απουσίας περιουσιακής κατάστασης). 

### Προϋποθέσεις δανείου

Για την απόκτηση δανείου, χρειάζεται να πληροίτε ορισμένες προϋποθέσεις. Πιο συγκεκριμένα, δικαίωμα αίτησης δανείου έχουν οι νέοι έως 50 ετών, με μόνιμη κατοικία και ατομικό εισόδημα που δηλώνεται στην Ελλάδα.

### Η πρώτη σας επίσκεψη

Για να ξεκινήσετε τη διαδικασία, θα χρειαστεί να επισκεφτείτε ένα Κατάστημά μας, να καταθέσετε τα απαραίτητα δικαιολογητικά, να λάβετε την απαιτούμενη προσυμβατική ενημέρωση και να υποβάλετε αίτηση. Μέσω της υπηρεσίας Internet Banking έχετε τη δυνατότητα να παρακολουθείτε την αίτησή σας καθ’ όλη τη διάρκεια της διαδικασίας εξέτασής της. 

### Τεχνικός & νομικός έλεγχος

Εφόσον το δάνειο λάβει προέγκριση, θα πρέπει να καταθέσετε όλα τα έγγραφα που χρειάζονται για τη διενέργεια νομικοτεχνικού ελέγχου του ακινήτου, προκειμένου να ληφθεί η οριστική έγκριση.   

### Ώρα για οριστική έγκριση

Μετά την ολοκλήρωση των απαραίτητων ελέγχων, η αίτηση αξιολογείται και εκδίδεται η οριστική έγκριση. Έπειτα, ακολουθεί η υπογραφή δανειακής σύμβασης στο επιλεγμένο Κατάστημά μας και η εγγραφή συναινετικής προσημείωσης υποθήκης. Τέλος, πραγματοποιείται η εκταμίευση του δανείου και σας παρέχεται δυνατότητα ενεργοποίησης ηλεκτρονικών ειδοποιητηρίων («statements») για το δάνειό σας. 

## Έχετε απορίες;

Τι ποσό δανείου μπορώ να λάβω;

Μπορείτε να δανειοδοτηθείτε έως το 90% της εμπορικής αξίας του ακινήτου, με μέγιστο ποσό δανείου 350.000€.

Για τον υπολογισμό του ανώτατου ποσού δανείου λαμβάνουμε υπόψη παράγοντες όπως η αξία του ακινήτου προς εξασφάλιση και το ποσό που μπορείτε να πληρώνετε κάθε μήνα βάσει των εισοδημάτων και των υποχρεώσεών σας.

Για να έχετε μία πρώτη εικόνα του ποσού που μπορείτε να λάβετε ως δάνειο, μπορείτε να χρησιμοποιήσετε τον υπολογιστή στεγαστικού δανείου, για να υπολογίσετε το δάνειο που σας ταιριάζει.

Ποιο είναι το επιτόκιο του δανείου;

Το επιτόκιο του δανείου είναι σταθερό για τα πρώτα 3, 5, 10, 15, 20, 25 ή 30 χρόνια και μετά κυμαινόμενο με βάση το Euribor 3M πλέον περιθωρίου. Έχετε στο μυαλό σας ότι το κυμαινόμενο επιτόκιο μεταβάλλεται ανάλογα με την αύξηση ή τη μείωση του επιτοκίου βάσης κι έτσι ενδέχεται να επηρεάσει θετικά ή αρνητικά και τη δόση του δανείου σας.

Επίσης, στο επιτόκιο του δανείου προστίθεται και η εισφορά του Ν. 128/75, που σήμερα είναι 0,12%. Για όλες τις λεπτομέρειες σχετικά με το επιτόκιο και τις δαπάνες του δανείου, πατήστε [εδώ ](https://www.nbg.gr/-/jssmedia/Files/Timologio/web_portal_elliniko_epitokia-timologio_daneiwn.pdf?rev=b6562bbb270041b3ae00b9213919e131&hash=5C4193509AD78D333C7818E02BB7DFF9). Η τιμή του επιτοκίου μετά την αρχική σταθερή περίοδο εξατομικεύεται μετά την αξιολόγηση της αίτησής σας.   

Για ποιους σκοπούς μπορώ να χρηματοδοτηθώ;

Το Πρώτο μου Σπίτι, είναι κατάλληλο για Αγορά Α’ κατοικίας, για ανέγερση/αποπεράτωση Α’ κατοικίας καθώς και επισκευή, εφόσον αποτελεί συνεξεταζόμενο αίτημα με αυτό της αγοράς Α’ κατοικίας.

Πως αποπληρώνω τις δόσεις;

Η πληρωμή τοκοχρεολυτικών δόσεων γίνεται κάθε μήνα, την ίδια ημερομηνία, αυτόματα μέσα από τον λογαριασμό που έχει ή θα ανοίξει ο πελάτης στην Εθνική Τράπεζα και αρχίζει έναν μήνα μετά την ημερομηνία χορήγησης (πρώτη εκταμίευση) του δανείου. 

Πως λαμβάνω ηλεκτρονικά ειδοποιητήρια (“statements”);

Για να λαμβάνετε ηλεκτρονικά ειδοποιητήρια, χρειάζεται να εγγραφείτε, μετά την εκταμίευση του δανείου, στην υπηρεσία “statements” μέσω του Digital Banking. 

Μπορώ να εξοφλήσω πρόωρα το δάνειό μου;

Ναι, μπορείτε να εξοφλήσετε ολόκληρο το δάνειό σας ή μέρος του πρόωρα, χωρίς καμία επιβάρυνση.

## Μπορεί να σας ενδιαφέρουν

![](https://www.nbg.gr/-/jssmedia/Images/idiwtes/kathimerines-sunallages/trapezikoi-logariasmoi/neos-pronomiakos/800x480.jpg?rev=-1)

### Νέος Λογαριασμός Προνομίων 

Σήμερα, μπορείτε να αποκτήσετε τον νέο Λογαριασμό Προνομίων, για μειωμένο κόστος και σημαντικά οφέλη σε κάθε σας συναλλαγή.

[Μαθαίνω περισσότερα](/el/idiwtes/kathimerines-sunallages/trapezikoi-logariasmoi/pronomiakos-logariasmos "Μαθαίνω περισσότερα")

![Value Λογαριασμός Μισθοδοσίας](https://www.nbg.gr/-/jssmedia/Images/idiwtes/kathimerines-sunallages/trapezikoi-logariasmoi/PG013_shutterstock_1897964788_Logariasmoi_Misthodosias_Value-Card-800x480.jpg?rev=-1)

### Μισθοδοτικός Value 

Ενημερωθείτε για τον προνομιακό λογαριασμό μισθοδοσίας 

[Μαθαίνω περισσότερα](/el/idiwtes/kathimerines-sunallages/trapezikoi-logariasmoi/logariasmoi-misthodosias/value "Μαθαίνω περισσότερα")

![Reward Λογαριασμός Μισθοδοσίας](https://www.nbg.gr/-/jssmedia/Images/idiwtes/kathimerines-sunallages/trapezikoi-logariasmoi/1205458571_reward_800x480.jpg?rev=f3bf2e1a4df94615a2f4412a59b1c235)

### Μισθοδοτικός Reward

Ενημερωθείτε για τον λογαριασμό μισθοδοσίας που σας ανταμοίβει

[Μαθαίνω περισσότερα](/el/idiwtes/kathimerines-sunallages/trapezikoi-logariasmoi/logariasmoi-misthodosias/reward "Μαθαίνω περισσότερα")

![Σπουδάζω Φοιτητικός Λογαριασμός Καταθέσεων](https://www.nbg.gr/-/jssmedia/Images/idiwtes/kathimerines-sunallages/trapezikoi-logariasmoi/1214361283_spoudazw_800x480.jpg?rev=bb9449cd51894f888ef459592ee77e67)

### Λογαριασμός Σπουδάζω

Καλύψτε τις ανάγκες της φοιτητικής ζωής, από τα δίδακτρα μέχρι τις καθημερινές συναλλαγές

[Μαθαίνω περισσότερα](/el/idiwtes/kathimerines-sunallages/trapezikoi-logariasmoi/kathimerinoi-logariasmoi/spoudazw "Μαθαίνω περισσότερα")

![Χρεωστικές Κάρτες](https://www.nbg.gr/-/jssmedia/Images/idiwtes/kathimerines-sunallages/trapezikes-kartes/new-xrewstikes-kartes-pg29-iStock-469932264_-Card-800x480.jpg?rev=4a3ca2eea6724e77a40aac5a7ca5f0e2)

### Χρεωστικές κάρτες 

Κάντε πιο εύκολη την καθημερινότητά σας με ασφαλείς συναλλαγές

[Μαθαίνω περισσότερα](/el/idiwtes/kathimerines-sunallages/trapezikes-kartes/xrewstikes-kartes "Μαθαίνω περισσότερα")

![Ασφάλιση Καρτών](https://www.nbg.gr/-/jssmedia/Images/idiwtes/asfalistika-programmata/asfaleia-kartas-proswpikwn-antikeimenwn/new-asfalisikartas-proswpikwn-antikeimenwn-1254473529_Card-800x480.jpg?rev=5f98779dc29245748296b1b1d87a7fde)

### Ασφάλεια καρτών

Κάντε την καθημερινότητά σας πιο ξέγνοιαστη, ασφαλίζοντας τις κάρτες σας

[Μαθαίνω περισσότερα](/el/idiwtes/asfalistika-programmata/asfaleia-kartas-proswpikwn-antikeimenwn/asfalisi-kartwn "Μαθαίνω περισσότερα")

![go4more](https://www.nbg.gr/-/jssmedia/Images/go4more/961747868-go4more-800x480.jpg?rev=cadb64ebc78b408f9266ac5b9e5abb56)

### Go For More

Ένα πρόγραμμα που σας επιβραβεύει για τη συνολική σας σχέση με την τράπεζα

[Μαθαίνω περισσότερα](/el/go4more "Μαθαίνω περισσότερα")

### Η εθνική μας ομάδα εξυπηρέτησης είναι εδώ

#### Για κάθε σας ανάγκη

Για ό,τι θέλετε να μάθετε, να ρωτήσετε και να αποκτήσετε, η εξειδικευμένη μας ομάδα είναι δίπλα σας, για να σας εξυπηρετήσει είτε από κοντά είτε τηλεφωνικά.

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Θέλω να επικοινωνήσω](/el/footer/epikoinwnia)

[ Κλείνω ραντεβού ](#)

[Close Button](#)

Σύνδεση στο Digital Banking

[Ιδιώτης](https://ibank.nbg.gr/web/?loginType=retail)[Επιχείρηση](https://ibank.nbg.gr/web/?loginType=corporate)

[Έχω την τράπεζα στον υπολογιστή μου](/el/idiwtes/kathimerines-sunallages/digital-banking/internet-banking)[Έχω την τράπεζα σε μία εφαρμογή](/el/idiwtes/kathimerines-sunallages/digital-banking/mobile-banking)[Αποκτώ κωδικούς Digital Banking](/el/idiwtes/kathimerines-sunallages/digital-banking/dunatotites-internet-mobile-banking/ekdosi-kwdikwn-digital-banking)[Ξεκινώ με την Εθνική online](/el/idiwtes/kathimerines-sunallages/digital-banking/ksekiniste-me-thn-ethniki-online)

Κλείσιμο

Κλείσιμο

---

## Metadata

- **URL**: https://www.nbg.gr/el/idiwtes/daneia/stegastika-daneia/daneia-akinitwn/to-prwto-mou-spiti-daneio-gia-agora-prwths-katoikias
- **Scraped At**: 2025-05-31T19:56:24.794213
- **Links Found**: 235
- **Images Found**: 11
